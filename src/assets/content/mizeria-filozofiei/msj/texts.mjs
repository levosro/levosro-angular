export default [
{'content': ['<h3 style="text-align: center;"><a id="p0"></a>Cuvânt înainte</h3>', '<p>\xa0</p>', '<p><a id="p1"></a>D-l Proudhon are ghinionul de a fi ciudat de neînţeles în Europa. În Franţa, el trece drept un prost economist, pentru că este considerat acolo ca un bun filozof german. În Germania, dimpotrivă, trece drept un prost filozof, pentru că aici este considerat unul dintre economiştii francezi de frunte. În calitatea noastră de germani şi totodată de economişti, am vrut să protestăm împotriva acestei duble erori.</p>', '<p><a id="p2"></a>Cititorul va înţelege că, asumându-ne această sarcină ingrată, am fost adesea nevoiţi să lăsăm deoparte critica la adresa d-lui Proudhon, pentru a face critica filozofiei germane şi totodată a face mici incursiuni în economia politică.</p>', '<p class="noind"><a id="p3"></a>Bruxelles, 15 iunie 1847</p>', '<p class="right"><a id="p4"></a><i>Karl Marx</i></p>', '<p>\xa0</p>', '<p><a id="p5"></a>Lucrarea d-lui Proudhon nu este un simplu tratat de economie politică, o carte obişnuită. Nu, ea este o biblie: „mistere“, „taine smulse din sânul domnului“, „revelaţii“, nimic nu-i lipseşte. Cum însă în zilele noastre se discută cu mai multă meticulozitate despre profeţi decât despre autorii profani, cititorul va trebui să se resemneze şi să parcurgă cu noi erudiţia aridă şi nebuloasă a „Genezei“, pentru a se înălţa apoi cu d-l Proudhon în regiunile eterice şi fecunde ale <i>suprasocialismului</i> (vezi Proudhon, „Philosophie de la misère“, prologue, p. III, ligne 20).</p>'],
'idChr': '1.0',
'title': 'Cuvânt înainte',
},
{'content': ['<p class="mid" style="text-align: center;"><a id="p0"></a>CAPITOLUL I</p>', '<h3 style="text-align: center;" title="CAPITOLUL I. O descoperire ştiinţifică"><a id="p1"></a>O descoperire ştiinţifică</h3>', '<h5 id="sigil_toc_id_1" style="text-align: center;"><a id="p2"></a>§ I. Opoziţia dintre valoarea de întrebuinţare şi valoarea de schimb</h5>', '<blockquote><a id="p3"></a>„Însuşirea pe care o au toate produsele, naturale sau industriale, de a servi la subzistenţa omului are denumirea specială de <i>valoare de întrebuinţare</i>, iar însuşirea pe care o au de a fi schimbate unele cu altele se numeşte <i>valoare de schimb</i>... Cum devine valoarea de întrebuinţare valoare de schimb?... Naşterea ideii de valoare“ (de schimb) „nu a fost lămurită în suficientă măsură de către economişti; de aceea trebuie să ne oprim asupra acestui punct. Apoi, prin faptul că printre lucrurile de care am nevoie, un foarte mare număr nu se găseşte în natură decât în cantităţi reduse sau nu se găseşte deloc, sunt nevoit să contribui la producţia celor care îmi lipsesc şi, cum nu le pot face pe toate, <i>voi propune</i> altor oameni, colaboratorilor mei din diferite ramuri de activitate, să-mi cedeze o parte din produsele lor în <i>schimbul</i> produsului meu“ (Proudhon, vol. I, cap. 2).</blockquote>', '<p><a id="p4"></a>D-l Proudhon îşi propune să ne explice, înainte de toate, dubla natură a valorii, <i>„diferenţierea valorii in sine“</i>, mecanismul prin care valoarea de întrebuinţare se transformă în valoare de schimb. Să ne oprim o dată cu d-l Proudhon asupra acestui act de transsubstanţiere. Iată cum se înfăptuieşte acesta după părerea autorului nostru.</p>', '<p><a id="p5"></a>Un foarte mare număr de produse nu se găsesc în natură; ele sunt fabricate de industrie. Din moment ce nevoile depăşesc cantitatea produselor furnizate de natură, omul este nevoit să recurgă la producţia industrială. Ce înţelege d-l Proudhon prin industrie? Care este originea ei? Un om are nevoie de un foarte mare număr de lucruri şi „nu le poate face singur pe toate“. Multiplele nevoi care trebuie satisfăcute presupun multiplele lucruri care trebuie produse — nu există produse fără producţie; producerea atâtor lucruri presupune participarea mai multor persoane la producerea lor. Or, din momentul în care presupunem că mai multe persoane contribuie la prOducerea lor, am presupus o producţie bazată pe diviziunea muncii. Astfel, nevoia, aşa cum o presupune d-l Proudhon, presupune, la rândul ei, o întreagă diviziune a muncii. Admiţind diviziunea muncii, se admite şi existenţa schimbului, deci şi a valorii de schimb. Se putea tot atât de bine presupune din capul locului existenţa valorii de schimb.</p>', '<p><a id="p6"></a>D-l Proudhon a preferat totuşi să facă un ocol. Să urmărim toate divagaţiile sale, care ne vor readuce mereu la punctul său de plecare.</p>', '<p><a id="p7"></a>Pentru a pune capăt situaţiei în care fiecare produce izolat şi pentru a ajunge la schimb, „mă adresez“, spune d-l Proudhon, „colaboratorilor mei din diferite ramuri de activitate“. Deci eu am colaboratori, care au toţi diferite îndeletniciri, fără ca prin aceasta eu şi toţi ceilalţi, tot după presupunerea d-lui Proudhon, să fi pus capăt situaţiei unor Robinsoni, izolaţi şi rupţi de societate. Atât colaboratorii mei şi diferitele ramuri de activitate, diviziunea muncii şi schimbul pe care aceasta îl implică, toate pică din cer.</p>', '<p><a id="p8"></a>Să rezumăm: am nevoi, bazate pe diviziunea muncii şi pe schimb. Presupunând aceste nevoi, rezultă că d-l Proudhon a presupus schimbul şi valoarea de schimb, a cărei „naştere“ îşi propune tocmai „s-o lămurească mai bine decât ceilalţi economişti“.</p>', '<p><a id="p9"></a>D-l Proudhon ar fi putut tot atât de bine să intervertească ordinea lucrurilor, fără ca prin aceasta să sufere justeţea concluziilor sale. Pentru a explica valoarea de schimb trebuie să existe schimbul. Pentru a explica schimbul trebuie să existe diviziunea muncii. Pentru a explica diviziunea muncii trebuie să existe nevoi care să necesite diviziunea muncii. Pentru a explica aceste nevoi, ele trebuie „presupuse“, ceea ce nu înseamnă a le nega, contrar primei axiome din prologul d-lui Proudhon: „A presupune pe dumnezeu înseamnă a-l nega“ (prolog, pag. 1).</p>', '<p><a id="p10"></a>Cum procedează d-l Proudhon, care presupune diviziunea muncii drept cunoscută, ca să explice valoarea de schimb, care pentru el mai constituie încă necunoscutul?</p>', '<p><a id="p11"></a>„Un om“ se duce „să propună altor oameni, colaboratorilor săi din diferite ramuri de activitate“, să înfiinţeze schimbul şi să facă o distincţie între valoarea de întrebuinţare şi valoarea de schimb. Acceptând distincţia propusă, colaboratorii nu i-au lăsat d-lui Proudhon altă „grijă“ decât aceea de a lua act de faptul acesta, de a însemna, „de a nota“ în tratatul său de economie politică „naşterea ideii de valoare“. Dar nouă el tot ne mai datorează explicaţia „naşterii“ acestei propuneri; el trebuie să ne explice, în fine, cum acestui om izolat, acestui Robinson, i-a venit deodată ideea să facă „colaboratorilor săi“ o <i>asemenea</i> propunere şi ce i-a determinat pe colaboratorii săi s-o accepte fără a protesta câtuşi de puţin.</p>', '<p><a id="p12"></a>D-l Proudhon nu intră în aceste amănunte genealogice. El dă pur şi simplu actului de schimb un fel de pecete istorică, prezentându-l sub forma unei propuneri pe care un terţ ar fi făcut-o tinzând să introducă schimbul.</p>', '<p><a id="p13"></a>Iată o mostră a <i>„metodei istorice şi descriptive“</i> a d-lui Proudhon, care manifestă un profund dispreţ faţă de „metoda istorică şi descriptivă“ a unor Adam Smith şi Ricardo.</p>', '<p><a id="p14"></a>Schimbul îşi are istoria lui. El a trecut prin diferite faze.</p>', '<p><a id="p15"></a>A fost un timp, ca în evul mediu, când nu se schimba decât prisosul, excedentui producţiei asupra consumului.</p>', '<p><a id="p16"></a>A mai fost un timp când nu numai prisosul, ci toate produsele, toată viaţa industrială, a trecut în sfera comerţului, când întreaga producţie a început să depindă de schimb. Cum se explică această a doua fază a schimbului, ridicarea valorii de schimb la puterea a doua?</p>', '<p><a id="p17"></a>D-l Proudhon ar avea gata pregătit răspunsul: să zicem că un om <i>„a propus</i> altor oameni, colaboratorii săi din diferite ramuri de activitate“, să ridice valoarea de schimb la puterea a doua.</p>', '<p><a id="p18"></a>A venit, în sfârşit, timpul când tot ceea ce oamenii cosideraseră inalienabil a devenit obiect de schimb, obiect de negoţ, putând fi înstrăinat. Acesta este timpul când chiar şi lucrurile care până atunci erau împărtăşite, dar niciodată schimbate; date, dar niciodată vândute; dobândite, dar niciodată cumpărate — virtutea, dragostea, convingerile, cunoştinţele, conştiinţa etc. —, când totul, în fine, a devenit obiect de comerţ. E epoca corupţiei generale, a venalităţii universale sau, pentu a vorbi în termenii economiei politice, epoca în care orice lucru spiritual sau fizic, devenind o valoare de schimb, este dus la târg pentru a fi evaluat la valoarea lui cea mai justă.</p>', '<p><a id="p19"></a>Cum să explici această nouă şi ultimă fază a schimbului, ridicarea valorii de schimb la puterea a treia?</p>', '<p><a id="p20"></a>D-l Proudhon ar avea gata pregătit răspunsul: să zicem că o persoană <i>„a propus</i> altor persoane, colaboratorii si din diferite ramuri de activitate“, să facă din virtute, dragoste etc. o valoare de schimb, să ridice valoarea de schimb la a treia şi ultima sa putere.</p>', '<p><a id="p21"></a>După cum se vede, „metoda istorică şi descriptivă“ a d-lui Proudhon este bună la toate, răspunde la toate, explică totul. Dacă este vorba mai ales de a explica din punct de vedere istoric „naşterea unei idei economice“, el presupune un om care propune altor oameni, colaboratorii săi din diferite ramuri de activitate să înfăptuiască acest act de creaţie; atâta tot.</p>', '<p><a id="p22"></a>De acum înainte considerăm „naşterea“ valorii de schimb ca un act împlinit; nu ne rămâne decât să lămurim raportul dintre valoarea de schimb şi valoarea de întrebuinţare. Să-l ascultăm pe d-l Proudhon.</p>', '<p><a id="p23"></a>„Economiştii au scos foarte bine în evidenţă caracterul dublu al valorii; dar ceea ce nu au arătat cu aceeaşi limpezime este <i>natura</i> ei <i>contradictarie;</i> aici începe critica noastră... Nu este de ajuns să fie semnalat acest contrast uimitor dintre valoarea de intrebuintare şi valoarea de schimb, contrast în care economiştii sunt obişnuiţi să nu vadă decât ceva foarte simplu: trebuie arătat că această pretinsă simplicitate ascunde un mister profund pe care suntem datori să-l pătrundem... În termeni tehnici putem spune că valoarea de întrebuinţare şi valoarea de schimb stau într-un raport invers proportional“.</p>', '<p><a id="p24"></a>Dacă am sezizat bine ideea d-lui Proudhon, iată cele patru puncte pe care îşi propune să le stabilească:</p>', '<p><a id="p25"></a>1) Valoarea de întrebuinţare şi valoarea de schimb formează „un contrast uimitor“; ele sunt în opoziţie.</p>', '<p><a id="p26"></a>2) Valoarea de întrebuinţare şi valoarea de schimb stau într-un raport invers proporţional; ele sunt în contradicţie.</p>', '<p><a id="p27"></a>3) Economiştii nu au văzut şi nu au înţeles nici opoziţia, nici contradicţia.</p>', '<p><a id="p28"></a>4) Critica d-lui Proudhon începe cu sfârşitul.</p>', '<p><a id="p29"></a>Şi noi vom începe tot cu sfârşitul şi, pentru a spulbera învinuirile aduse economişilor de d-l Proudhon, vom lăsa să vorbească doi economişti cu destulă vază.</p>', '<blockquote><a id="p30"></a><i>Sismondi:</i> „Comerţul a redus toate lucrurile la opoziţia dintre valoarea de întrebuinţare şi valoarea de schimb“ etc... („Etudes“, vol. II, pag. 162, edit. Bruxelles). <a href="javascript:void(0);" id="n1">[1]</a></blockquote>', '<blockquote><a id="p31"></a><i>Lauderdale:</i> „În general, avuţia naţională“ (valoarea de întrebuinţare) „scade în măsura în care averile individuale cresc prin mărirea valorii de schimb; şi, pe măsură ce acestea se reduc prin scăderea acestei valori, prima creşte de regulă“ („Recherches sur la nature et l’origine de la richesse publique“, trad. de Lagentie de Lavaisse. Paris, 1808). <a href="javascript:void(0);" id="n2">[2]</a></blockquote>', '<p><a id="p32"></a>Sismondi a construit principala sa teorie pe opoziţia dintre valoarea de întrebuinţare şi valoarea de schimb; în conformitate cu această teorie, scăderea venitului este proporţională cu creşterea producţiei.</p>', '<p><a id="p33"></a>Lauderdale şi-a costruit sistemul pe raportul invers dintre cele două feluri de valori, iar teoria sa era atât de populară pe vremea lui Ricardo, încât acesta putea să vorbească despre ea ca despre un lucru cunoscut de toată lumea.</p>', '<blockquote><a id="p34"></a>„Numai confundând ideea de valoare de schimb cu cea de avuţie“ (valoarea de întrebuinţare) „s-a putut pretinde că prin micşorarea cantităţii de lucruri necesare, utile sau agreabile pentru viaţă s-ar putea mări avuţia“ (Ricardo. „Principes d’économie politique“, trad. de Constancio, adnotările de J. B. Say. Paris, 1835, vol. II, cap. „Despre valoare şi avuţie“). <a href="javascript:void(0);" id="n3">[3]</a></blockquote>', '<p><a id="p35"></a>Am văzut odinioară că economiştii „au semnalat“ înainte de d-l Proudhon profundul mister al opoziţii şi al contradicţiei. Să vedem acum cum explică, la rândul său, d-l Proudhon acest mister, după economişti.</p>', '<p><a id="p36"></a>Valoarea de schimb a unui produs scade pe măsură ce creşte oferta, cererea rămânând aceeaşi; cu alte cuvinte: cu cât un produs este mai abundent <i>în raport cu cererea</i>, cu atât mai scăzută este valoarea lui de schimb, adică preţul lui, şi viceversa: cu cât oferta este mai slabă în raport cu cererea, cu atât valoarea de schimb sau preţul produsului oferit este mai mare; cu alte cuvinte, cu cât produsele oferite sunt mai rare în raport cu cererea, cu atât sunt ele mai scumpe. Valoarea de schimb a unui produs depinde de abundenţa sau de raritatea sa, dar întotdeauna în raport cu cererea. Să presupunem un produs mai mult decât rar, dacă vreţi unic în felul lui: acest produs unic va fi mai mult decât abundent, va fi de prisos dacă nu este cerut. Să presupunem, în schimb, un produs care există în milioane de exemplare: el va fi totuşi rar dacă nu va îndestula cererea, adică dacă este prea mult cerut.</p>', '<p><a id="p37"></a>Acestea sunt adevăruri aproape banale, putem spune, dar care trebuiau totuşi reproduse aici pentru a explica misterele d-lui Proudhon.</p>', '<blockquote><a id="p38"></a>„Astfel că, urmărind principiul până la ultimele lui consecinţe, se poate ajunge la concluzia cea mai logică din lume, anume că lucrurile a căror întrebuinţare este necesară şi care sunt în cantitate infinită trebuie să fie gratuite, iar cele a căror utilitate este nulă şi a căror raritate este extremă, trebuie să aibă un preţ incalculabil. Dar — culmea încurcăturii — în practică nu întâlnim nicidecm aceste extreme: pe de o parte, nici un produs omenesc nu ar putea atinge infinitul în ceea ce priveşte cantitatea; pe de altă parte, lucrurile cele mai rare trebuie să fie într-o oarecare măsură utile, căci altfel nu ar putea avea vreo valoare. Valoarea de întrebuinţare şi valoarea de schimb rămân deci în mod necesar înlănţuite una de alta, deşi ele tind prin natura lor să se excludă mereu“ vol. I, pag. 39).</blockquote>', '<p><a id="p39"></a>Ce anume îl pune oare pe d-l Proudhon în culmea încurcăturii? E faptul că a uitat pur şi simplu de cerere şi că un lucu nu poate fi rar sau abundent decât în măsura în care este cerut. Cererea odată omisă, el identifică valoarea de schimb cu <i>raritatea</i>, iar valoarea de întrebuinţare cu <i>abundenţa</i>. Într-adevăr, spunând că lucrurile „a căror <i>utilitate</i> este <i>nulă</i> şi a căror <i>raritate</i> este <i>extremă</i> au un <i>preţ incalculabil“</i>, el spune pur şi simplu că valoarea de schimb nu este decât raritatea. „Raritate extremă şi utilitate nulă“ înseamnă pur şi simplu raritate. „Preţ incalculabil“ înseamnă maximul de valoare de schimb, înseamnă valoarea de schimb absolut pură. Între aceşti doi termeni el pune semnul egalităţii. Deci valoarea de schimb şi raritatea sunt termeni echivalenţi. Ajungând la aceste pretinse „consecinţe extreme“, d-l Proudhon împinge într-adevăr la extrem nu însă lucrurile, ci termenii care le exprimă, şi astfel dă dovadă mai mult de retorică decât de logică. El regăseşte primele sale ipoteze în toată goliciunea lor atunci când crede că a găsit noi consecinţe. Mulţumită aceluiaşi procedeu, el reuşeşte să identifice valoarea de întrebuinţare cu abundenţa pură.</p>', '<p><a id="p40"></a>După ce a pus semnul egalităţii între valoarea de schimb şi raritate, între valoarea de întrebuinţare şi abundenţă, d-l Proudhon este foarte mirat că nu găseşte nici valoarea de întrebuinţare în raritate şi în valoarea de schimb, nici valoarea de schimb în abundenţă şi în valoarea de întrebuinţare; şi, văzând că în practică nu întâlnim nicidecum aceste extreme, nu-i mai rămâne altceva de făcut decât să creadă în mistere. Pentru el există un preţ incalculabil pentru că nu există cumpărători, iar pe aceştia nu-i va găsi niciodată atâta timp cât va face abstracţie de cerere.</p>', '<p><a id="p41"></a>Pe de altă parte, abundenţa d-lui Proudhon pare să fie ceva spontan. El uită cu totul că există oameni care o produc şi că este în interesul lor să nu piardă niciodată din vedere cererea. Altfel cum ar fi putut să spună d-l Proudhon că lucrurile care sunt foarte utile trebuie să aibă un preţ foarte redus sau chiar să nu coste nimic? Ar fi trebuit, dimpotrivă, să ajungă la concluzia că, dacă vrei să urci preţul, valoarea de schimb, trebuie să restrângi abundenţa, să reduci producţia lucrurilor foarte utile.</p>', '<p><a id="p42"></a>Vechii viticultori din Franţa care cereau o lege care să interzică plantarea de vii noi, olandezii care ardeau mirodeniile din Asia şi smulgeau arborii de cuişoare în Moluce voiau pur şi simplu să reducă abundnţa pentru a ridica valoarea de schimb. În cursul întregului ev mediu, oamenii acţionau după acelaşi principiu, limitând prin legi numărul de lucrători pe care putea să-i angajeze un singur patron, limitând numărul uneltelor pe care puteau să le folosească (vezi Anderson, „Istoria comerţului“). <a href="javascript:void(0);" id="n4">[4]</a></p>', '<p><a id="p43"></a>După ce a prezentat abundenţa ca valoare de întrebuinţare, iar raritatea ca valoare de schimb — ce poate fi mai uşor decât să demonstrezi că abundenţa şi raritatea sunt invers proporţionale — d-l Proudhon identifică valoarea de întrebuinţare cu <i>oferta</i>, iar valoarea de schimb cu <i>cererea</i>. Pentru a face antiteza şi mai frapantă, el face o substituire de temeni, punând <i>„valoarea determinată de opinie“</i> în locul <i>valorii de schimb</i>. Iată deci că lupta este transpusă pe un alt teren şi că avem, pe de o parte, <i>utilitatea</i> (valoarea de întrebuinţare, oferta) şi, pe de altă parte, <i>opinia</i> (valoarea de schimb, cererea).</p>', '<p><a id="p44"></a>Cum să împaci aceste două forţe opuse una alteia? Ce trebuie făcut ca să fie puse de acord? S-ar putea găsi măcar un punct care să le fie comun amândurora?</p>', '<p><a id="p45"></a>Desigur că există unul, exclamă d-l Proudhon: este <i>liberul arbitru</i>. Preţul care va rezulta din această luptă dintre ofertă şi cerere, dintre utilitate şi opinie nu va fi expresia justiţiei eterne.</p>', '<p><a id="p46"></a>D-l Proudhon continuă să dezvolte această antiteză:</p>', '<blockquote><a id="p47"></a>„În calitatea mea de <i>cumpărător liber</i>, eu hotărăsc asupra nevoii mele, asupra convenienţei obiectului, asupra preţului pe care <i>vreau</i> să-l dau. Pe de altă parte, în calitatea ta de <i>producător liber</i>, tu eşti stăpânul <i>mijloacelor de efectuare</i> a lucrurilor şi, în consecinţă, este la latitudinea ta să-ţi micşorezi cheltuielile“ (vol. I, pag. 41).</blockquote>', '<p><a id="p48"></a>Şi deoarece cererea sau valoarea de schimb este identică cu opinia, d-l Proudhon ajunge să spună:</p>', '<blockquote><a id="p49"></a>„S-a dovedit că liberul arbitru al omului este acela care provoacă opoziţia dintre valoarea de intrebuintare şi valoarea de schimb. Cum poate fi rezolvată această opoziţie atâta timp cât va exista liberul arbitru? Şi cum să-l sacrifici pe acesta fără a sacrifica omul însuşi?“ (vol. I, pag. 41).</blockquote>', '<p><a id="p50"></a>Deci nu se poate ajunge la nici un rezultat. Este o luptă între două forţe, ca să zicem aşa, incomensurabile, între utilitate şi opinie, între liberul cumpărător şi liberul producător.</p>', '<p><a id="p51"></a>Să privim lucrurile ceva mai îndeaproape.</p>', '<p><a id="p52"></a>Oferta nu reprezintă în mod exclusiv utilitatea, cererea nu reprezintă în mod exclusiv opinia. Cel care cere nu oferă oare şi el un produs oarecare sau semnul reprezentativ al tuturor produselor, banii? Şi, oferind, nu reprezintă el oare, după părerea d-lui Proudhon, utilitatea sau valoarea de întrebuinţare?</p>', '<p><a id="p53"></a>Pe de altă parte, cel care oferă nu cere oare şi el un prdus oarecare sau semnul reprezentativ al tuturor produselor, banii? Şi nu devine el astel reprezentantul opiniei, al valorii determinate de opinie, sau al valorii de schimb?</p>', '<p><a id="p54"></a>Cererea este în acelaşi timp o ofertă, oferta este în acelaşi timp o cerere. Astfel, antiteza d-lui Proudhon, care identifică pur şi simplu oferta şi cererea, prima cu utilitatea, cealaltă cu opinia, nu se sprijină decât pe o abstracţie goală.</p>', '<p><a id="p55"></a>Ceea ce numeşte d-l Proudhon valoare de întrebuinţare e numit de alţi economişi, cu tot atâta temei, valoare determinată de opinie. Îl vom cita în această privinţă numai pe Storch („Cours d’economie politique“, Paris, 1823, pag. 48—49). <a href="javascript:void(0);" id="n5">[5]</a></p>', '<p><a id="p56"></a>După părerea lui se numesc <i>nevoi</i> lucrurile de care avem nevoie; se numesc <i>valori</i> lucrurile cărora le atribuim valoare. Majoritatea lucrurilor au valoare numai pentru că satisfac nevoile create de opinie. Opinia în ceea ce priveşte nevoile noastre poate să se schimbe, deci şi utilitatea lucrurilor, care nu exprimă altceva decât raportul dintre aceste lucruri şi nevoile noastre, poate să se schimbe. Chiar şi nevoile naturale se schimbă mereu. Într-adevăr, cât de variate sunt lucrurile care servesc drept hrană principală la diferite popoare!</p>', '<p><a id="p57"></a>Lupta nu se dă între utilitate şi opinie: ea se dă între valoarea de schimb cerută de vânzător şi valoarea de schimb oferită de cumpărător. Valoarea de schimb a produsului este de fiecare dată rezultanta acestor aprecieri contradictorii.</p>', '<p><a id="p58"></a>În ultimă analiză, oferta şi cererea pun faţă în faţă producţia şi consumul, dar o producţie şi un consum bazate pe schimbul dintre indivizi izolaţi.</p>', '<p><a id="p59"></a>Produsul oferit nu este util în sine. Consumatorul este cel care constată utilitatea. Şi chiar atunci când i se recunoaşte calitatea de a fi util, el nu reprezintă numai utilitatea. În cursul producţiei, el a fost schimbat contra tuturor cheltuielilor de producţie, ca materii prime, salariile muncitorilor etc., care sunt toate valori de schimb. Aşadar produsul reprezintă în ochii producătorului o sumă de valori de schimb. Ceea ce oferă el nu este numai un obiect util, dar pe deasupra şi mai ales o valoare de schimb.</p>', '<p><a id="p60"></a>În ceea ce priveşte cererea, ea este efectivă numai dacă are la dispoziţie mijloace de schimb. Aceste mijloace sunt şi ele produse, valori de schimb.</p>', '<p><a id="p61"></a>În ofertă şi cerere găsim deci, pe de o parte, un produs care a costat valori de schimb şi nevoia de a vinde; pe de altă parte, mijloace care au costat valori de schimb şi dorinţa de a cumpăra.</p>', '<p><a id="p62"></a>D-l Prouhon opune pe <i>cumpărătorul liber producătorului liber</i>. El atribuie atât unuia cât şi celuilalt calităţi pur metafizice. Aceasta îl face să spună: „S-a dovedit că <i>liberul arbitru</i> al omului este acela care provoacă opoziţia dintre valoarea de întrebuinţare şi valoarea de schimb“.</p>', '<p><a id="p63"></a>Din moment ce producătorul a produs într-o societate bazată pe diviziunea muncii şi pe schimb, ca în ipoteza d-lui Proudhon, el este silit să vândă. D-l Proudhon îl face pe producător stăpân al mijloacelor de producţie; dar el va recunoaşte împreună cu noi că nu de <i>liberul arbitru</i> depind mijloacele sale de producţie. Mai mult, aceste mijloace de producţie sunt în mare parte produse care îi vin din afară, iar în producţia modernă el nici măcar nu-i liber să producă cantitatea pe care o vrea. Stadiul actual de dezvoltare a forţelor productive <a href="javascript:void(0);" id="n6">[6]</a> îl obligă să producă pe cutare sau cutare scară.</p>', '<p><a id="p64"></a>Consumatorul nu este mai liber decât producătorul. Opinia lui depinde de mijloacele şi de nevoile lui. Atât unele cât şi altele sunt determinate de situaţia lui socială, care, la rândul ei, depinde de întreaga organizare socială. Da, muncitorul care cumpără cartofii şi femeia întreţinută care cumpără dantele se conduc fiecare după opinia lor. Dar diversitatea opiniilor lor se explică prin poziţia diferită pe care o ocupă în lume, care este un produs al organizării sociale.</p>', '<p><a id="p65"></a>Întregul sistem de nevoi se sprijină oare pe opinie sau pe întreaga organizare a producţiei? De cele mai multe ori nevoile se nasc direct din producţie sau dintr-o stare de lucruri bazată pe producţie. Comerţul mondial este, aprope în întregime, în funcţie de nevoile producţiei, şi nu de nevoile consumului individual. Astfel, pentru a alege un alt exemplu, vom pune o altă întrebare: nevoia de a avea notari nu presupune oare un drept civi dat, oare nu este decât expresia unei anumite dezvoltări a proprietăţii, adică a producţiei?</p>', '<p><a id="p66"></a>D-l Proudhon nu se mulţumeşte să elimine din raportul dintre cerere şi ofertă elementele de care am vorbit. El împinge abstracţia până la ultimele limite, contopindu-i pe toţi producătorii într-un <i>singur</i> producător, pe toţi consumatorii într-un <i>singur</i> consumator, lăsând aceste două personaje himerice să se lupte între ele. În lumea reală însă lucrurile se petrec altfel. Concurenţa dintre cei care oferă şi concurenţa dintre cei care cer formează un element necesar al luptei dintre cumpărători şi vânzători, luptă din care rezultă valorea de schimb.</p>', '<p><a id="p67"></a>După ce a eliminat cheltuielile de producţie şi concurenţa, d-l Proudhon poate nestingherit să reducă la absurd formula ofertei şi a cererii.</p>', '<blockquote><a id="p68"></a>„Oferta şi cererea — spune el — nu sunt altceva decât două <i>forme ceremoniale</i> care urmează să pună faţă în faţă valoarea de întrebuinţare şi valoarea de schimb şi să provoace concilierea lor. Sunt cei doi poli electrici care, puşi în contact, trebuie să producă fenomenul de afinitate numit <i>schimb“</i> (vol. I, pag. 49—50).</blockquote>', '<p><a id="p69"></a>La fel de bine s-ar putea spune că schimbul nu este decit „o formă ceremonială“ care îl pune pe consumator faţă în faţă cu obiectul de consum. La fel de bine s-ar putea spune că toate relaţiile economice sunt „forme ceremoniale“ care servesc drept intermediari pentru consumul nemijlocit. Oferta şi cererea constituie în aceeaşi măsură ca şi schimbul individual relaţii ale unei producţii date.</p>', '<p><a id="p70"></a>În ce constă deci toată dialectica d-lui Proudhon? În aceea că substituie valorii de întrebuinţare şi valorii de schimb, ofertei şi cererii, noţiuni abstracte şi contradictorii, ca raritatea şi abundenţa, utilitatea şi opinia, <i>un</i> producător şi <i>un</i> consumator, ambii <i>cavaleri ai liberului arbitru</i>.</p>', '<p><a id="p71"></a>Şi unde voia să ajungă?</p>', '<p><a id="p72"></a>Voia să-şi rezerve posibilitatea de a introduce mai târziu unul dintre elementele eliminate, cheltuielile de producţie, ca sinteză între valoarea de întrebuinţare şi valoarea de schimb. Astfel, în ochii lui, cheltuielile de producţie constituie valoarea sintetică, sau constituită.</p>', '<h5 id="sigil_toc_id_2" style="text-align: center;"><a id="p73"></a>§ II. Valoarea constituită, sau valoarea sintetică</h5>', '<p><a id="p74"></a>„Valoarea“ (de schimb) „este cheia de boltă a edificiului economic“. Valoarea <i>„constituită“</i> este cheia de boltă a sistemului de contradicţii economice.</p>', '<p><a id="p75"></a>Dar ce este această <i>„valoare constituită“</i> care reprezintă singura descoperire a d-lui Proudhon în economia politică?</p>', '<p><a id="p76"></a>Odată admisă utilitatea cutărui sau cutărui produs, munca este izvorul valorii lui. Măsura muncii este timpul. Valoarea relativă a produselor este determinată de timpul de muncă necesar pentru a le produce. Preţul este expresia bănească a valorii relative a unui produs. În sfârşit, valoarea <i>constituită</i> a unui produs este pur şi simplu valoarea constituită de timpul de muncă încoporat în el.</p>', '<p><a id="p77"></a>După cum Adam Smith a descoperit <i>diviziunea muncii</i>, tot astfel el, d-l Proudhon, pretinde că a descoperit <i>„valoarea constituită“</i>. Aceasta nu este „ceva nemaiauzit“, căci trebuie să recunoaştem că nu există nimic nemaiauzit în nici una dintre descoperirile ştiinţei economice. D-l Proudhon, care îşi dă seama de toată importanţa invenţiei sale, caută totuşi să-i micşoreze meritele, „pentru a-l linişti pe cititor în ceea ce priveşte pretenţiile sale de originalitate şi pentru a împăca spiritele care, din cauza timidităţii, nu prea sunt accesibile ideilor noi“. Totuşi, pe măsură ce înfăţişează ceea ce a făcut fiecare dintre predecesorii lui pentru definirea valorii, el e nevoit să mărturisească deschis că lui îi revine partea cea mai mare, partea leului.</p>', '<blockquote><a id="p78"></a>„Ideea sintetică a valorii fusese vag întrezărită de Adam Smith... Dar această idee a valorii era la Adam Smith cu totul intuitivă; or, societatea nu-şi schimbă obiceiurile pe baza unor intuiţii: pe ea nu o poate convinge decit autoritatea faptelor. Antinomia trebuia să fie exprimată mai concret şi mai limpede: J.-B. Say a fost principalul ei interpret“.</blockquote>', '<p><a id="p79"></a>Iată întreaga istorie a descoperirii valorii sintetice: la Adam Smith intuiţia vagă, la J.-B. Say antinomia, la d-l Proudhon adevărul constituant şi „constituit“. Şi să nu ne înşelăm: toţi ceilalţi economişti, de la Say la Proudhon, nu au făcut decât să se mişte pe făgaşul antinomiei.</p>', '<blockquote><a id="p80"></a>„Este de necrezut cum atâţia oameni cu judecată se zbat de patruzeci de ani cu o idee atât de simplă. Dar nu, <i>compararea valorilor se efectuează fără să existe între ele nici un punct de comparaţie şi fără nici o unitate de măsură</i> — iată ce au hotărât să susţină, în faţa unei lumi întregi şi împotriva ei, <i>economiştii secolului al XIX-lea</i>, în loc să îmbrăţişeze teoria revoluţionară a egalităţii. <i>Ce va spune posteritatea?“</i> (vol. I, pag. 68).</blockquote>', '<p><a id="p81"></a>Posteritatea, atât de brusc interpelată, va fi înainte de toate încurcată în ceea ce priveşte cronologia. Ea a trebui neapărat să se întrebe: Ricardo şi şcoala sa nu sunt oare şi ei economişti ai secolului al XIX-lea? Sistemul lui Ricardo, care stabileşte în principiu „că valoarea relativă a mărfurilor depinde exclusiv de cantitatea de muncă necesară pentru producera lor“, datează din 1817. Ricardo este şeful unei şcoli întregi care există în Anglia de la Restauraţie. <a href="javascript:void(0);" id="n7">[7]</a> Doctrina lui Ricardo sintetizează riguros, fără înconjur, punctul de vedere al întregii burghezii engleze, care, la rândul ei, este întruchiparea burgheziei moderne. „Ce va spune posteritatea?“ Ea nu va spune că d-l Proudhon nu l-a cunoscut pe Ricardo, căci d-l Proudhon vorbeşte despre acesta, şi vorbeşte la nesfârşit, revine mereu asupra lui, pentru a spune în cele din urmă că doctrina lui nu reprezintă altceva decât „vorbe fără rost“. Dacă vreodată posteritatea se va amesteca în această chestiune, ea va spune poate că d-l Proudhon, de teamă să nu jignească anglofobia cititorilor săi, a preferat să devină editorul resposabil al ideilor lui Ricardo. Oricum ar fi, ea va găsi foarte naiv faptul că d-l Proudhon prezintă ca „teorie revoluţionară a viitorului“ ceea ce Ricardo expusese în mod ştiinţific ca teorie a societăţii actuale, a societăţii burgheze, şi că el ia astfel drept soluţie a antinomiei dintre utilitate şi valoarea de schimb ceea ce Ricardo şi şcoala sa prezentaseră cu mult înaintea sa drept formulă ştiinţifică a unei singure laturi a antinomiei, aceea a <i>valorii de schimb</i>. Dar să lăsăm odată pentru totdeauna la o parte posteritatea şi să-l confruntăm pe d-l Proudhon cu predecesorul său Ricardo. Iată câteva pasaje din lucrarea acestui autor, care rezumă teoria sa asupra valorii:</p>', '<blockquote><a id="p82"></a>„Nu utilitatea este măsura <i>valorii de schimb</i>, cu toate că îi este absolut necesară“ (vol. 1, pag. 3, din „Principes de l’économie politique“ etc., tradus din limba englză de F. S. Constancio, Paris, 1835).</blockquote>', '<blockquote><a id="p83"></a>„De îndată ce s-a recunoscut că lucrurile sunt utile prin ele însele, valoarea lor de schimb are două izvoare: raritatea lor şi cantitatea de muncă necesară pentru a le obţine. Există lucruri a căror valoare este în funcţie numai de raritatea lor. Deoarece nici o muncă nu poate să le mărească cantitatea, valoarea lor poate să scadă numai printr-o mai mare abundenţă a lor. Printre aceste obiecte sunt statuile sau tablourile preţioase etc. Valoarea lor depinde exclusiv de avuţia, de gusturile şi de capriciul celor care doresc să posede astfel de obiecte“ (pag. 4 şi 5, vol. I, op. cit.). „Ele nu formează totuşi decât o cantitate foarte mică din masa mărfurilor care sunt schimbate zilnic. Majoritatea covârşitoare a obiectelor pe care vrem să le posedăm fiind rodul muncii, cantitatea lor poate fi sporită nelimitat nu numai într-o ţară, ci chiar în mai multe ţări, ori de câte ori am fi dispuşi să folosim în acest scop munca necesară producerii lor“ (pag. 5, vol. I, op. cit.). „Aşadar, atunci când vorbim de mărfuri, de valoarea lor de schimb şi de principiile care reglează preţul lor relativ, noi nu avem în vedere decât mărfurile a căror cantitate poate să fie mărită prin munca omului, a căror producţie este stimulată de concurenţă şi nu este stânjenită de nici o piedică“ (vol. I, pag. 5).</blockquote>', '<p><a id="p84"></a>Ricardo îl citează pe Adam Smith, care, după părerea lui, „a definit cu <i>multă precizie</i> izvorul primordial al oricărei valori de schimb“ (vezi Smith, vol. I, cap 5), <a href="javascript:void(0);" id="n8">[8]</a> şi adaugă:</p>', '<blockquote><a id="p85"></a>„Că aceasta este în realitate baza valorii de schimb a tuturor lucrurilor“ (anume timpul de muncă), „cu excepţia acelora pe care munca oamenilor nu le poate inmulţi după vrere, este o teză de cea mai mare importanţă in economia politică, căci nu exstă izvor care să fi alimentat atâtea erori şi din care să se fi născut atâtea păreri diferite în această ştiinţă ca sensul vag şi puţin precis legat de cuvintul <i>«valoare»“</i> (vol. I, pag. 8). „Dacă ceea ce determină valoarea de schimb a unui obiect este cantitatea de muncă încorporată în el, atunci rezultă că orice creştere a cantităţii de muncă trebuie în mod necesar să sporească valoarea obiectului pe care ea l-a produs, şi tot astfel orice diminuare a cantităţii de muncă trebuie să-i micşorze preţul“ (vol. I, pag. 8).</blockquote>', '<p><a id="p86"></a>Ricardo îi face apoi lui A. Smith imputarea:</p>', '<blockquote><a id="p87"></a>1) „că dă valorii o altă măsură decât munca, şi anume ba valoarea grâului, ba cantitatea de muncă care poate fi cumpărată în schimbul unui obiect“ etc. (vol. I, pag. 9 şi 10).</blockquote>', '<blockquote><a id="p88"></a>2) „că a admis fără rezerve principiul, restrângând totuşi aplicarea acestuia la stadiul primitiv şi rudimentar al societăţii, premergător acumulării capitalurilor şi proprietăţii funciare“ (vol. I, pag. 21).</blockquote>', '<p><a id="p89"></a>Ricardo încearcă să demonstreze că proprietatea funciară, adică renta, nu poate schimba valoarea relativă a produselor agricole şi că acumulrea capitalurilor nu exercită decât o acţiune trecătoare şi oscilatorie asupra valorilor relative determinate de cantitatea comparativă de muncă folosită pentu producerea lor. În sprijinul acestei teze, el aduce faimoasa sa teorie a rentei funciare, descompune capitalul în părţi componente şi ajunge, în ultimă analiză, să nu mai vadă în el decât munca acumulată. El dezvoltă apoi o întreagă teorie a salariului şi a profitului şi demonstrează că urcarea şi scăderea salariului şi a profitului sunt invers proporţionale între ele, fără a influenţa valoarea relativă a produsului. El nu neglijează influenţa pe care acumularea capitalurilor şi natura lor diferită (capitaluri fixe şi capitaluri circulante), precum şi nivelul salariilor, o pot exercita asupra valorii proporţionale a produselor. Acestea sunt chiar principalele probleme care îl preocupă pe Ricardo.</p>', '<blockquote><a id="p90"></a>„Orice economie de muncă — spune el — determină întotdeauna o scădere a valorii relative <a href="javascript:void(0);" id="n9">[9]</a> a unei mărfi, fie că această economie priveşte munca necesară pentru producerea obiectului însuşi fie munca necesară pentru formarea capitalului întrebuinţat în această producţie“ (vol. I, pag. 28). „Prin urmare, atâta timp cât o zi de lucru va continua să dea unuia aceeaşi cantitate de peşte şi celuilalt tot atât vânat, mărimea naturală a preţurilor de schimb respective va rămâne mereu aceeaşi, oricare ar fi de altfel variaţia salariilor şi a profitului, şi în ciuda efectelor acumulării capitalului“ (vol. I, pag. 32). „Am considerat munca drept bază a valorii lucrurilor şi cantitatea de muncă necesară pentru producerea lor drept regula care determină cantităţile respective de mărfuri ce urmează să fie date în schimbul altora; dar nu avem pretenţia să negăm că în preţul curent al mărfurilor există unele devieri accidentale şi trecătoare de la acest preţ iniţial şi natural“ (vol. I, pag. 105, op. cit.). „Cheltuielile de producţie sunt acelea care reglează în ultimă analiză preţul obiectelor, şi nu — cum s-a susţinut adesea — raportul dintre ofertă şi cerere“ (vol. II, pag. 253).</blockquote>', '<p><a id="p91"></a>Lordul Lauderdale cercetase variaţiile valorii de schimb plecând de la legea cererii şi ofertei, sau a rarităţii şi a abundenţei în raport cu cererea. După părerea sa, valoarea unui lucru poate să crească atunci când scade cantitatea lui sau când creşte cererea de asemenea obiecte; ea poate să scadă în funcţie de creşterea cantităţti lui sau în funcţie de scăderea cererii. Astfel, valoarea unui lucru poate varia în urma acţiunii a opt cauze diferite, anume a patru cauze care izvorăsc din lucrul însuşi şi a patru cauze care sunt în legătură cu banii sau cu oricare altă marfă care serveşte drept măsură a valorii lui. Iată cum combate Ricardo aceste idei:</p>', '<blockquote><a id="p92"></a>„Produsele al căror monopol îl deţine un particular sau o societate îşi schimbă valoarea după legea stabilită de lordul Lauderdale: valoarea lor scade în proporţia în care sunt oferite în cantitate mai mare şi creşte o dată cu dorinţa pe care o manifestă cumpărătorii de a le obţine; nu există un raport necesar între preţul lor şi valoarea lor naturală. Dar, în ceea ce priveşte lucrurile care constituie obiectul concurenţei dintre vânzători şi a căror cantitate poate să sporească în cadrul unor limite moderate, preţul lor depinde de fapt nu de raportul dintre cerere şi ofertă, ci de creşterea sau de reducerea cheltuielilor de producţie“ (vol. II, pag. 259).</blockquote>', '<p><a id="p93"></a>Vom lăsa în seama cititorului grija de a compara limbajul atât de precis, de limpede şi de simplu al lui Ricardo cu eforturile retorice pe care le face d-l Proudhon ca să ajungă la definirea valorii relative prin timpul de muncă.</p>', '<p><a id="p94"></a>Ricardo ne arată mişcarea reală a producţiei burgheze care constituie valoarea. D-l Proudhon, făcând abstracţie de această mişcare reală, „se zbate“ să inventeze noi procedee de orânduire a lumii după o formulă pretins nouă, care nu este decât expresia teoretică a mişcării reale existente şi atât de bine expuse de Ricardo. Ricardo ia ca punct de plecare societatea actuală, pentru a ne demonstra cum constituie ea valoarea; d-l Proudhon ia ca punct de plecare valoarea constituită, pentru a constitui apoi o lume socială nouă cu ajutorul acestei valori. După d-l Proudhon valoarea constituită trebuie să facă ocolul şi să redevină constituantă pentru o lume constituită pe de-a-ntregul potrivit acestui mod de evaluare. Determinarea valorii prin timpul de muncă este, pentru Ricardo, legea valorii de schimb; pentru d-l Proudhon, ea este sinteza dintre valoarea de întrebuinţare şi valoarea de schimb. Teoria valorilor formulată de Ricardo este interpretarea ştiinţifică a vieţii economice actuale, teoria valorii formulată de d-l Proudhon este interpretarea utopică a teoriei lui Ricardo. Ricardo constată că formula sa este justă prin faptul că o deduce din toate raporturile economice şi că explică în acest fel toate fenomenele, chiar şi pe acelea care par a o contrazice la prima vedere, ca de pildă renta, acumularea capitalurilor şi raportul dintre salarii şi profituri; tocmai aceasta face ca doctrina sa să fie un sistem ştiinţific. D-l Proudhon, care a dat peste această formulă a lui Ricardo cu ajutorul unor ipoteze cu totul arbitrare, a fost obligat apoi să caute fapte economice izolate, pe care le aranjează şi le falsifică, pentru a le putea înfăţişa ca exemple, ca mostre existente, ca începuturi de realizare a ideii sale salvatoare. (Vezi § 3 „Aplicarea valorii constituite“).</p>', '<p><a id="p95"></a>Să trecem acum la concluziile pe care le trage d-l Proudhon din valoarea constituită (prin timpul de muncă).</p>', '<p><a id="p96"></a>— O anumită cantitate de muncă este echivalentă cu produsul creat de această cantitate de muncă.</p>', '<p><a id="p97"></a>— Orice zi de muncă valorează cât o altă zi de muncă, adică, la cantitate egală, munca unuia valorează cât munca celuilalt: nu există deosebire calitativă. La cantităţi egale de muncă, produsul unuia este schimbat cu produsul celuilalt. Toţi oamenii sunt lucrători salariaţi, şi anume sunt salariaţi plătiţi în mod egal pentru un timp de muncă egal. Completa egalitate stă la baza schimburilor.</p>', '<p><a id="p98"></a>Aceste concluzii sunt ele oare consecinţele naturale incontestabile ale valorii „constituite“, adică determinate prin timpul de muncă?</p>', '<p><a id="p99"></a>Dacă valoarea relativă a unei mărfi este determinată de cantitatea de muncă necesară pentru a o produce, este firesc ca şi valoarea relativă a muncii, adică salariul, să fie de asemenea determinată prin cantitatea de muncă necesară pentru a produce salariul. Salariul, adică valoarea relativă sau preţul muncii, este determinat deci de timpul de muncă necesar producerii a tot ceea ce este necesar pentru întreţinerea muncitorului.</p>', '<blockquote><a id="p100"></a><i>„Reduceţi cheltuielile de fabricaţie</i> ale pălăriilor, şi preţul lor va coborî, în cele din urmă, la noul lor preţ natural, cu toate că cererea ar putea să devină de două, de trei, de patru ori mai mare. <i>Reduceţi cheltuielile de întreţinere ale oamenilor</i> prin reducerea preţului natural al hranei şi al îmbrăcămintei necesare traiului, şi veţi vedea că salariile vor scădea în cele din urmă, cu toate că cererea de braţe de muncă poate să fi crescut considerabil“ (Ricardo, vol. II, pag. 253).</blockquote>', '<p><a id="p101"></a>Desigur, limbajul lui Ricardo este cât se poate de cinic. A pune pe acelaşi plan cheltuielile de fabricaţie a pălăriilor şi cheltuielile de întreţinere ale omului înseamnă a transforma pe om în pălărie. Dar să nu facem atâta caz de cinism. Cinismul este în lucruri, şi nu în cuvintele care exprimă lucruri. Scriitorii francezi, ca d-nii Droz, Blanqui, Rossi şi alţii, îşi perit nevinovata satisfacţie de a dovedi superioritatea lor faţă de economiştii englezi căutând să păstreze eticheta unui limbaj „umaniar“; şi dacă reproşează lui Ricardo şi şcolii sale limbajul cinic, aceasta se întâmplă pentru că se simt jigniţi văzând expuse relaţiile economice în toată nuditatea lor, văzând trădate misterele burgheziei.</p>', '<p><a id="p102"></a>Să rezumăm: munca, fiind ea însăşi o marfă, se măsoară ca atare prin timpul de muncă necesar pentru a produce munca-marfă. Şi ce trebuie anume pentru a produce munca-marfă? Tocmai timpul de muncă necesar pentru a produce obiectele indispensabile întreţinerii continue a muncii, adică necsare pentru a permite muncitorului să trăiască şi să se perpetueze. Preţul natural al muncii nu este altceva decât minimul de salariu. <a href="javascript:void(0);" id="n10">[10]</a> Dacă preţul curent al salariului se ridică peste preţul natural, aceasta se datoreşte tocmai faptului că legea valorii, ridicată de d-l Proudhon la rangul de principiu, este contrabalansată de consecinţele variaţiilor care intervin în raportul dintre cerere şi ofertă. Totuşi minimul de salariu continuă să rămână centrul către care gravitează preţurile curente ale salariului.</p>', '<p><a id="p103"></a>Astfel valoarea relativă, măsurată prin timpul de muncă, este în mod inevitabil formula sclavajului modern al muncitorului, în loc să fie, cum vrea d-l Proudhon, „teoria revoluţionară“ a emancipării proletariatului.</p>', '<p><a id="p104"></a>Să vedem acum în ce măsură aplicarea timpului de muncă ca măsură a valorii este incompatibilă cu antagonismul de clasă existent şi cu inegala repartiţie a produsului muncii între muncitorul nemijlocit şi posesorul muncii acumulate.</p>', '<p><a id="p105"></a>Să presupunem un produs oarecare, de exemplu pânza. Acest produs ca atare cuprinde o cantitate de muncă determinată. Această cantitate de muncă va fi întotdeauna aceeaşi, oricare ar fi situaţia reciprocă a celor care au colaborat la crearea acestui produs.</p>', '<p><a id="p106"></a>Să luăm un alt produs: un postav care a necesitat aceeaşi cantitate de muncă ca şi pânza.</p>', '<p><a id="p107"></a>Schimbând aceste două produse între ele, noi schimbăm cantităţi egale de muncă. Schimbând între ele aceste cantităţi egale de timp de muncă, nu schimbăm situaţia reciprocă a producătorilor, după cum nu schimbăm nimic nici în relaţiile dintre muncitori şi fabricanţi. A spune că acest schimb de produse, a căror valoare este măsurată prin timpul de muncă, are ca urmare retribuirea egală a tuturor producătorilor înseamnă a presupune că a existat o participare egală la produs anterior schimbului. Când se va face schimbul dintre postav şi pânză, producătorii postavului vor primi din pânză tot atâta cât au primit înainte din postav.</p>', '<p><a id="p108"></a>Greşeala d-lui Proudhon provine din faptul că el ia drept consecinţă ceea ce nu poate fi decât cel mult o presupunere nefondată.</p>', '<p><a id="p109"></a>Să mergem mai departe.</p>', '<p><a id="p110"></a>Oare timpul de muncă luat ca măsură a valorii presupune măcar că zilele de muncă sunt <i>echivalente</i>, adică că ziua de muncă a unuia valorează tot atâta cât ziua de muncă a altuia? Nu.</p>', '<p><a id="p111"></a>Să presupunem o clipă că ziua de muncă a unui bijutier echivalează cu trei zile de muncă ale unui ţesător; orice schimbare a valorii bijuteriilor în raport cu ţesăturile, dacă nu este rezultatul trecător al oscilaţiilor cererii şi ofertei, se datoreşte unei micşorări sau unei creşteri a timpului de muncă folosit de o parte sau de cealaltă pentru producţie. Dacă trei zile de muncă ale mai multor muncitori se raportează între ele ca 1, 2, 3, atunci orice schimbare în valoarea relativă a produselor lor va însemna o schimbare a acestei proporţii de 1, 2, 3. Astfel valoarea poate fi măsurată prin timpul de muncă, cu toată inegalitatea valorii diferitelor zile de muncă; dar, pentru a aplica o asemenea măsură, avem nevoie de o scară comparativă a diferitelor zile de lucru; concurenta este aceea care stabileşte această scară.</p>', '<p><a id="p112"></a>Valorează oare ora d-tale de lucru cât a mea? Aceasta este o chestiune pe care o rezolvă concurenţa.</p>', '<p><a id="p113"></a>După părerea unui economist american, concurenţa stabileşte câte zile de muncă simplă sunt cuprinse într-o zi de muncă complexă. Această reducere a zilelor de muncă complexă la zile de muncă simplă nu presupune oare că munca simplă este aceea care se ia ca măsură a valorii? Iar faptul că cantitatea de muncă serveşte ca singură drept măsură a valorii, indiferent de calitate, presupune, la rândul său, că munca simplă a devenit pivotul industriei. El presupune că muncile s-au egalizat prin subordonarea omului faţă de maşină sau prin extrema diviziune a muncii; că, în faţa muncii, omul ca atare dispare; că limba pendulei a devenit măsura exactă a activităţii relative a doi muncitori, după cum ea este şi măsura vitezei a două locomotive. Nu trebuie, aşadar, să se spună că ora de muncă a unui om face cât ora de muncă a altui om, ci mai curând că un om în decurs de o oră valorează cât un alt om în decurs de o oră. Timpul este totul, omul nu mai este nimic; el este cel mult întruchiparea timpului. Nu mai este vorba de calitate. Numai cantitatea decide totul: oră de oră, zi de zi; dar această egalizare a muncii nu este nicidecum opera echităţii eterne a d-lui Proudhon; ea este pur şi simplu efectul industriei moderne.</p>', '<p><a id="p114"></a>În fabrica mecanizată, munca unui muncitor aproape că nu se mai distinge prin nimic de munca altui muncitor: muncitorii nu se mai pot diferenţia între ei decât prin cantitatea de timp cheltuită cu munca. Totuşi, această diferenţă cantitativă devine, dintr-un anumit punct de vedere, calitativă, în măsura în care timpul consacrat muncii depinde, în parte, de cauze pur materiale, cum sunt constituţia fizică, vârsta, sexul; în parte, de cauze morale pur negative, ca răbdarea, impasibilitatea, asiduitatea. În sfârşit, dacă există o diferenţă de calitate în munca muncitorilor, aceasta este cel mult o calitate de cea mai proastă calitate, care este departe de a fi o specialitate distinctivă. Iată care este, în ultimă analiză, starea de lucruri în industria modernă. Pe această egalitate deja realizată a muncii mecanizate se apucă d-l Proudhon să tragă cu rindeaua sa de „egalizare“, pe care îşi propune s-o realizeze pretutindeni în „timpul ce va să vină“.</p>', '<p><a id="p115"></a>Toate consecinţele „egalitare“ pe care d-l Proudhon le deduce din doctrina lui Ricardo se bazează pe o eroare fundamentală. Anume, el confundă valoarea mărfurilor măsurată prin cantitatea de muncă încorporată în ele cu valoarea mărfurilor măsurată prin <i>„valoarea muncii“</i>. Dacă aceste două moduri de a măsura valoarea mărfurilor s-ar îmbina, s-ar putea tot atât de bine spune: valoarea relativă a unei mărfi oarecare este măsurată prin cantitatea de muncă pe care o cuprinde; sau: ea este măsurată prin cantitatea de muncă pe care o poate cumpăra; sau în fine: ea este măsurată prin cantitatea de muncă prin care poate fi dobândită. Dar lucrurile nu stau nici pe departe aşa. Nici valoarea muncii şi nici valoarea oricărei alte mărfi nu poate servi drept măsură a valorii. Câteva exemple vor fi de ajuns pentru a explica şi mai bine cele susţinute.</p>', '<p><a id="p116"></a>Dacă baniţa de grâu ar costa două zile de muncă în loc de una singură, valoarea ei iniţială s-ar dubla; cu toate acestea, nu ar pune în mişcare dublul cantităţii de muncă, deoarece nu ar cuprinde mai multă materie nutritivă ca mai înainte. Aşadar, valoarea grâului măsurată prin cantitatea de muncă necesară pentru producerea lui s-ar fi dublat; însă, măsurată fie prin cantitatea de muncă pe care grâul o poate cumpăra, fie prin cantitatea de muncă în schimbul căreia el poate să fie cumpărat, valoarea lui nici pe departe nu s-ar fi dublat. Pe de altă parte, dacă aceeaşi muncă ar produce de două ori atâta îmbrăcăminte ca înainte, valoarea relativă a acesteia ar scădea la jumătate; totuşi capacitatea acestei duble cantităţi de îmbrăcăminte de a dispune de o anumită cantitate de muncă nu ar fi redusă la jumătate sau aceeaşi muncă nu ar putea să dispună de o cantitate dublă de îmbrăcăminte, căci jumătate din îmbrăcăminte ar continua să aducă muncitorului aceleaşi servicii ca mai înainte.</p>', '<p><a id="p117"></a>A determina deci valoarea relativă a mărfurilor prin valoarea muncii este în contradicţie cu faptele economice. Aceasta înseamnă a te mişca într-un cerc vicios, înseamnă a determina valoarea relativă printr-o valoare relativă care, la rândul ei, urmează a fi şi ea determinată.</p>', '<p><a id="p118"></a>Fără îndoială, d-l Proudhon confundă cele două moduri de a măsura: măsurarea prin timpul de muncă necesar pentru producerea unei mărfi şi măsurarea prin valoarea muncii. „Munca fiecărui om — spune el — poate cumpăra valoarea pe care ea o cuprinde“. Astfel, după părerea lui, o anumită cantitate de muncă încorporată într-un produs este echivalentă cu retribuţia muncitorului, adică cu valoarea muncii. De aceea el confundă cheltuielile de producţie cu salariul.</p>', '<blockquote><a id="p119"></a>„Ce este salariul? Este preţul de cost al grâului etc., este preţul integral al oricărui lucru. Să mergem şi mai departe: salariul este proporţionalitatea elementelor care compun bogăţia“.</blockquote>', '<p><a id="p120"></a>Ce este salariul? Salariul este valoarea muncii.</p>', '<p><a id="p121"></a>Adam Smith ia ca măsură a valorii când timpul de muncă necesar pentru producerea unei mărfi, când valoarea muncii. Ricardo a dezvăluit această eroare, arătând limpede deosebirea dintre aceste două moduri de a măsura. D-l Proudhon face o eroare şi mai mare decât Adam Smith, identificând cele două lucruri pe care Adam Smith doar le juxtapusese.</p>', '<p><a id="p122"></a>D-l Proudhon caută o măsură a valorii relative a mărfurilor, pentru a găsi proporţia justă în care muncitorii trebuie să participe la produse, sau, cu alte cuvinte, pentru a determina valoarea relativă a muncii. Pentru a determina măsura valorii relative a mărfurilor, el nu-şi poate închipui nimic mai bun decât să dea ca echivalent al unei anumite cantităţi de muncă suma produselor pe care ea le-a creat, ceea ce înseamnă a presupune că toată societatea constă numai din muncitori nemijlociţi, care primesc ca salariu propriul lor produs. În al doilea rând, el susţine de fapt că zilele de muncă ale diferiţilor muncitori ar fi echivalente. Pe scurt, el caută măsura valorii relative a mărfurilor pentru a găsi retribuirea egală a muncitorilor şi ia ca premisă dată egalitatea salariilor, pentru a se avânta apoi în căutarea valorii relative a mărfurilor. Ce dialectică minunată!</p>', '<blockquote><a id="p123"></a>„Say şi economiştii care l-au urmat au arătat că, întrucât însăşi munca e un obiect a cărui valoare urmează să fie stabilită, adică e o marfă ca oricare alta, ar însemna să te învârteşti într-un cerc vicios dacă ai face din muncă principiul şi cauza reală a valorii. Aceşti economişti, dacă îmi este îngăduit s-o spun, au dat astfel dovada unei extraordinare neatenţii. Se afirmă că munca are <i>valoare</i> nu din cauză că ea însăşi e o marfă, ci din cauza valorilor pe care se presupune că le cuprinde în stare potenţială. Valoarea muncii este o expresie figurată, o anticipare a cauzei faţă de efect. Este o ficţiune de calibrul <i>productivităţii capitalului</i>. Munca produce, capitalul valorează... Într-o formă eliptică se spune valoarea muncii... Ca şi libertatea, munca... este prin natura sa un lucru vag şi nedeterminat, dar care se defineşte calitativ prin obiectul ei, adică devine o realitate prin produs“.</blockquote>', '<blockquote><a id="p124"></a>„Dar de ce să insistăm? De îndată ce economistul“ (citiţi: d-l Proudhon) „schimbă numele lucrurilor, vera rerum vocabula [adevăratul nume al lucrurilor], el recunoaşte implicit neputinţa sa şi se eschivează de la discutarea problemei“ (Proudhon, vol. I, pag. 18).</blockquote>', '<p><a id="p125"></a>Am văzut că d-l Proudhon face din valoarea muncii „cauza reală“ a valorii produselor, Încât pentru el <i>salariul</i>, numele oficial al „valorii muncii“, formează preţul integral al tuturor lucrurilor. Iată de ce obiecţia lui Say îl tulbură. În munca-marfă, această realitate teribilă, el nu vede decât o elipsă gramaticală. Prin urmare, toată societatea actuală, bazată pe munca-marfă, se întemeiază de acum încolo pe o licenţă poetică, pe o expresie figurată. Dacă societatea vrea „să elimine toate inconvenientele“ care o supără, ei bine! nu are decât să elimine termenii care sună urât, să-şi schimbe limbajul, şi pentru aceasta nu are decât să se adreseze Academiei, cerându-i o nouă ediţie a dicţionarului său. După tot ce am văzut, ne este uşor să înţelegem pentru ce, într-o lucrare de economie politică, d-l Proudhon a trebuit să se avânte în lungi disertaţii asupra etimologiei şi asupra altor părţi ale gramaticii. Astfel, el tot mai discută în mod savant despre derivaţia învechită a lui servus [sclav] de la servare [a păstra]. Aceste disertaţii filologice au un sens profund, un sens esoteric; ele formează partea esenţială a argumentării d-lui Proudhon.</p>', '<p><a id="p126"></a>Munca, <a href="javascript:void(0);" id="n11">[11]</a> în măsura în care este vândută şi cumpărată, este o marfă ca oricare alta şi are, prin urmare, o valoare de schimb. Dar valoarea muncii, sau munca ca marfă, produce tot atât de puţin pe cât valoarea grâului sau grâul ca marfă serveşte drept hrană.</p>', '<p><a id="p127"></a>Munca „valorează“ mai mult sau mai puţin, după cum produsele alimentare sunt mai mult sau mai puţin scumpe, după cum cererea şi oferta de braţe de muncă există în cutare sau cutare măsură etc. etc.</p>', '<p><a id="p128"></a>Munca nu este „un lucru vag“; niciodată nu se vinde şi nu se cumpără muncă în general, ci totdeauna o muncă determinată. Nu numai munca este aceea care se defineşte calitativ cu ajutorul obiectului, ci şi obiectul este determinat prin calitatea specifică a muncii.</p>', '<p><a id="p129"></a>Munca, în măsura în care este vândută şi cumpărată, este ea însăşi marfă. De ce este cumpărată? „Din cauza valorilor pe care se presupune că le cuprinde în stare potenţială“. Dar când se spune că un anumit obiect este o marfă, nu mai este vorba de scopul pentru care el este cumpărat, adică de folosirea pe care vrem să i-o dăm. El este marfă ca obiect de comerţ. Toate raţionamentele d-lui Proudhon se mărginesc la aceasta: munca nu este cumpărată ca obiect nemijlocit de consum. Nu, ea este cumpărată ca instrument de producţie, aşa cum s-ar cumpăra o maşină. Ca marfă, munca valorează, şi nu produce. D-l Proudhon ar fi putut tot atât de bine să spună că nu există deloc mărfuri, căci orice marfă este cumpărată numai în vederea unui scop util oarecare, şi niciodată ca marfă în sine.</p>', '<p><a id="p130"></a>Măsurând valoarea mărfurilor prin muncă, d-l Proudhon întrezăreşte vag că nu poţi să nu aplici muncii acelaşi etalon, în măsura în care ea are valoare, în măsura în care este muncă-marfă. El simte că aceasta înseamnă să faci din minimul de salariu preţul natural şi normal al muncii nemijlocite, că aceasta înseamnă să accepţi orânduirea actuală a societăţii. De aceea, pentru a se eschiva de la această concluzie fatală, el face o cotitură bruscă şi pretinde că munca nu este o marfă şi că ea nu poate avea valoare. D-l Proudhon uită că el însuşi a luat ca măsură valoarea muncii, uită că tot sistemul său se bazează pe munca-marfă, pe munca cu care se face comerţ, care este vândută şi cumpărată, care este dată în schimbul produselor etc.; în sfârşit, pe munca care este un izvor nemijlocit de venituri pentru muncitor. El uită totul.</p>', '<p><a id="p131"></a>Pentru a-şi salva sistemul, el este gata să-i sacrifice baza.</p>', '<p class="quotef"><a id="p132"></a>Et propter vitam vivendi perdere causas! <a href="javascript:void(0);" id="n12">[12]</a></p>', '<p><a id="p133"></a>Ajungem acum la o nouă definiţie „a valorii <i>constituite“:</i></p>', '<blockquote><a id="p134"></a>„Valoarea este <i>raportul de proporţionalitate</i> al produselor care constituie avuţia“.</blockquote>', '<p><a id="p135"></a>Să observăm mai întâi că simpla expresie „valoare relativă sau de schimb“ implică ideea unui raport oarecare în care produsele se schimbă între ele. Dacă acestui raport i se dă numele de „raport de proporţionalitate“, valoarea relativă nu s-a schimbat cu nimic, diferă numai expresia. Nici diminuarea, nici creşterea valorii unui produs nu afectează însuşirea pe care o are acesta de a se afla într-un „raport de proporţionalitate“ oarecare cu celelalte produse care formează avuţia.</p>', '<p><a id="p136"></a>Ce rost are atunci acest nou termen, care nu aduce o idee nouă?</p>', '<p><a id="p137"></a>„Raportul de proporţionalitate“ te face să te gândeşti la multe alte raporturi economice, ca proporţionalitatea producţiei, justa proporţie dintre cerere şi ofertă etc.; d-l Proudhon s-a gândit la toate acestea atunci când a formulat această parafrază didactică a valorii de schimb.</p>', '<p><a id="p138"></a>În primul rând, valoarea relativă a produselor fiind determinată de cantitatea comparativă de muncă cheltuită pentru producerea fiecărui produs, raportul de proporţionalitate, aplicat la acest caz special, înseamnă cantitatea respectivă de produse care pot fi fabricate într-un anumit timp şi care, prin urmare, pot fi schimbate între ele.</p>', '<p><a id="p139"></a>Să vedem cum foloseşte d-l Proudhon acest raport de proporţionalitate.</p>', '<p><a id="p140"></a>Toată lumea ştie că, atunci când oferta şi cererea se echilibrează, valoarea relativă a unui produs oarecare este determinată cu exactitate de cantitatea de muncă pe care o cuprinde, adică această valoare relativă exprimă raportul de proporţionalitate tocmai în sensul pe care i l-am dat. D-l Proudhon interverteşte ordinea lucrurilor. Începeţi, spune el, prin a măsura valoarea relativă a unui produs prin cantitatea de muncă încorporată în el, şi atunci oferta şi cererea se vor echilibra neapărat. Producţia va corespunde consumului, produsul va putea fi întotdeauna schimbat. Preţul lui curent va exprima întocmai justa lui valoare. În loc de a spune ca toată lumea: când timpul este frumos, multă lume se plimbă, d-l Proudhon scoate lumea la plimbare pentru a-i putea asigura un timp frumos.</p>', '<p><a id="p141"></a>Ceea ce d-l Proudhon prezintă ca o consecinţă a valorii de schimb determinate <i>a priori</i> prin timpul de muncă nu se poate justifica decât printr-o lege formulată în mod aproximativ după cum urmează:</p>', '<p><a id="p142"></a>Produsele se vor schimba de acum înainte proporţional cu timpul de muncă cheltuit pentru producerea lor. Oricare ar fi raportul dintre cerere şi ofertă, schimbul de mărfuri va avea întotdeauna loc ca şi când ele ar fi fost produse proporţional cu cererea. Dacă d-l Proudhon se încumetă să formuleze şi să aplice o astfel de lege, atunci noi vom renunţa să-i cerem dovezi. Dacă, dimpotrivă, el ţine să justifice teoria sa nu ca legiuitor, ci ca economist, el va trebui să demonstreze că <i>timpul</i> necesar pentru crearea unei mărfi indică exact gradul său de <i>utilitate</i> şi raportul său de proporţionalitate faţă de cerere, deci faţă de întreaga avuţie. În cazul acesta, dacă un produs se vinde la un preţ egal cu cheltuielile sale de producţie, oferta şi cererea se vor echilibra întotdeauna; căci cheltuielile de producţie trebuie să exprime adevăratul raport dintre cerere şi ofertă.</p>', '<p><a id="p143"></a>Într-adevăr, d-l Proudhon încearcă să demonstreze că timpul de muncă necesar pentru crearea unui produs exprimă raportul său just faţă de nevoi, aşa că lucrurile a căror producţie necesită cel mai puţin timp sunt cele mai nemijlocit utile şi aşa mai departe în ordine crescândă. Chiar şi producţia unui obiect de lux dovedeşte, conform acestei doctrine, că societatea are timp de prisos care îi permite să satisfacă nevoia de lux.</p>', '<p><a id="p144"></a>D-l Proudhon găseşte o dovadă pentru teza sa în observaţia că lucrurile cele mai utile necesită timpul de producţie cel mai scurt, că societatea începe întotdeauna cu ramurile de producţie cele mai uşoare şi că treptat ea „porneşte la producţia obiectelor care necesită un timp de muncă mai îndelungat şi care corespund unor nevoi mai înalte“.</p>', '<p><a id="p145"></a>D-l Proudhon împrumută de la d-l Dunoyer exemplul industriei extractive — cules, păstorit, vânat, pescuit etc. — care reprezintă industria cea mai simplă, cea mai puţin costisitoare şi cu care omul a început „prima zi a celei de-a doua creaţii a sa“. De prima zi a creaţiei sale dintâi se pomeneşte în Geneză, din care reiese că dumnezeu este primul industriaş din lume.</p>', '<p><a id="p146"></a>Lucrurile se petrec cu totul altfel decât îşi închipuie d-l Proudhon. Din momentul în care ia naştere civilizaţia, producţia începe să se bazeze pe antagonismul dintre diferitele tagme, stări, clase, în sfârşit pe antagonismul dintre munca acumulată şi munca nmijlocită. Fără antagonism nu există progres. Aceasta este legea căreia i s-a supus civilizaţia până în zilele noastre. Până în momentul de faţă forţele productive s-au dezvoltat datorită existenţei acestui regim de antagonisme dintre clase. A afirma însă că oamenii au putut să înceapă să creeze produse de calitate superioară, industrii mai complicate deoarece toate nevoile tuturor lucrătorilor erau satisfăcute înseamnă a face abstracţie de antagonismul dintre clase şi a răsturna întreaga dezvoltare istorică. Este ca şi cum cineva ar vrea să spună că, deoarece în timpul împăraţilor romani ţiparii din bazinele artificiale erau hrăniţi, exista hrană din abundenţă pentru întreaga populaţie romană; pe când, dimpotrivă, în timp ce poporul roman nu avea cu ce să-şi cumpere pâine, aristocraţii romani aveau destui sclavi pentru a-i arunca ca hrană ţiparilor.</p>', '<p><a id="p147"></a>Preţul alimentelor a crescut aproape neîncetat, în timp ce preţul obiectelor manufacturate şi de lux a scăzut aproape neîncetat. Să luăm însăşi producţia agricolă: preţul articolelor celor mai indispensabile, ca, de pildă, grâul, carnea etc., creşte, pe când preţul bumbacului, al zahărului, al cafelei etc. scade neîncetat, într-o proporţie de necrezut. Şi chiar alimentele de lux, ca sparanghelul, anghinarea etc., sunt astăzi relativ mai ieftine decât alimentele de primă necesitate. În epoca noastră inutilul este mai uşor de produs decât necesarul. În sfârşit, în diferite epoci istorice, raporturile dintre preţuri nu numai că diferă, ci ele sunt de-a dreptul opuse. În cursul evului mediu, produsele agricole erau relativ mai ieftine decât produsele manufacturiere; în epoca modernă raportul este inversat. Rezultă oare de aici că utilitatea produselor agricole a scăzut din evul mediu până astăzi?</p>', '<p><a id="p148"></a>Folosirea produselor este determinată de condiţiile sociale în care se găsesc consumatorii, iar aceste condiţii decurg, la rândul lor, din antagonismul de clasă.</p>', '<p><a id="p149"></a>Bumbacul, cartofii şi rachiul sunt obiecte de folosinţă generală. Cartofii au dat naştere scrofulozei; bumbacul a înlăturat în mare parte inul şi lâna, cu toate că lâna şi inul sunt în multe cazuri de mai mare utilitate, fie chiar şi numai din punct de vedere igienic; rachiul, în sfârşit, a înlocuit berea şi vinul, deşi toată lumea recunoaşte că rachiul, întrebuinţat ca substanţă alimentară, este o otravă. Timp de un secol guvernele au luptat zadarnic împotriva opiului european; economia a învins, ea a dictat legile ei consumului.</p>', '<p><a id="p150"></a>Atunci de ce bumbacul, cartofii şi rachiul constituie pivotul societăţii burgheze? Pentru că producţia lor necesită cheltuirea cea mai mică de muncă şi deci sunt cele mai ieftine. Cum se face că preţurile cele mai mici au ca efect un maximum de consum? Oare din cauza utilităţii absolute a acestor obiecte, a utilităţii lor intrinsece, a utilităţii lor în sensul însuşirii pe care o au de a satisface cât mai mult nevoile muncitorului ca om, şi nu ale omului ca muncitor? Nu, ci pentru că într-o societate bazată pe <i>mizerie</i> produsele cele mai <i>mizerabile</i> sunt acelea care au fatala prerogativă de a fi întrebuinţate de masele cele mai largi.</p>', '<p><a id="p151"></a>A afirma că lucrurile cele mai puţin costisitoare, fiind cel mai mult întrebuinţate, trebuie să fie cele mai utile înseamnă a afirma că întrebuinţarea atât de răspândită a rachiului din cauza cheltuielilor lui de producţie reduse este dovada cea mai concludentă a utilităţii lui, înseamnă a spune proletariatului că pentru el cartofii sunt mai salutari decât carnea, înseamnă a accepta starea de lucruri existentă, înseamnă, în sfârşit, a face, împreună cu d-l Proudhon, apologia unei societăţi fără a o înţelege.</p>', '<p><a id="p152"></a>În societatea viitoare, în care dispare antagonismul dintre clase, în care nu vor mai exista clase, consumul nu va mai fi determinat de <i>minimul</i> timpului de producţie, ci timpul de producţie consacrat diferitelor obiecte va fi determinat de gradul lor de utilitate socială.</p>', '<p><a id="p153"></a>Să revenim la teza d-lui Proudhon. Din moment ce timpul de muncă necesar pentru producerea unui obiect nu este nicidecum expresia gradului său de utilitate, valoarea de schimb a acestui obiect, determinată dinainte de timpul de muncă încorporat în el, nu va putea niciodată să reglementeze raportul just dintre ofertă şi cerere, adică raportul de proporţionalitate în sensul pe care i-l dă în prezent d-l Proudhon.</p>', '<p><a id="p154"></a>Nu vânzarea unui produs oarecare la un preţ egal cu cheltuielile lui de producţie constituie „raportul de proporţionatitate“ dintre ofertă şi cerere, sau cuantumul proporţional al acestui produs în ansamblul producţiei. Variaţiile cererii şi ale ofertei sunt acelea care indică producătorului cantitatea în care trebuie să fie produsă cutare marfă pentru a primi în schimb cel puţin cheltuielile de producţie. Şi deoarece aceste variaţii sunt continue, există de asemenea o mişcare continuă de retragere şi de investire a capitalurilor în diferitele ramuri ale industriei.</p>', '<blockquote><a id="p155"></a>„Numai în urma unor astfel de variaţii capitalurile se îndreaptă tocmai într-o <i>proporţie</i> nu mai mare decât cea cuvenită spre producţia diferitelor mărfuri pentru care există cerere. Prin urcarea sau prin scăderea preţurilor, profiturile se ridică peste sau scad sub nivelul lor general, şi de aceea se produce un aflux sau reflux de capitaluri în ramura de producţie care a suferit una dintre aceste variaţii“. — „Dacă ne aruncăm ochii asupra pieţelor din marile oraşe, vom vedea cu câtă regularitate sunt acestea aprovizionate cu tot felul de produse naţionale şi străine, în cantitatea cerută, oricât de diferită ar fi cererea, care depinde de capricii, de gusturi sau de variaţiile numerice ale populaţiei; şi cât de rar se întâmplă ca pieţele să fie supraaglomerate de mărfuri din cauza unei aprovizionări prea abundente sau să se producă o scumpete excesivă din cauza unei slabe oferte în comparaţie cu cererea; trebuie să recunoaştem că principiul care distribuie capitalul în fiecare ramură a industriei <i>exact în proporţii potrivite</i> acţionează mai puternic decât se crede în general“ (Ricardo, vol. I, pag. 105 şi 108).</blockquote>', '<p><a id="p156"></a>Dacă d-l Proudhon admite că valoarea produselor este determinată de timpul de muncă, el trebuie să admită de asemenea mişcarea oscilatorie care face din timpul de muncă măsura valorii. Nu există „raport de proporţionalitate“ gata constituit; nu există decât o mişcare constituantă.</p>', '<p><a id="p157"></a>Am văzut în ce sens se poate vorbi de „proporţionalitate“ ca de o consecinţă a valorii determinate prin timpul de muncă. Vom vedea acum modul în care această măsurătoare prin timp, numită de d-l Proudhon „lege a proporţionalităţii“, se transformă în lege a <i>disproporţionalităţii</i>.</p>', '<p><a id="p158"></a>Orice invenţie nouă care permite să se producă într-o oră ceea ce era produs până atunci în două ore depreciază toate produsele de acelaşi fel care se găsesc pe piaţă. Concurenţa sileşte pe producător să vândă produsul a două ore tot atât de ieftin ca şi produsul unei ore. Concurenţa traduce în viaţă legea conform căreia valoarea relativă a unui produs este determinată de timpul de muncă necesar pentru a-l produce. Timpul de muncă servind drept măsură a valorii de schimb devine astfel legea unei <i>deprecieri</i> continue a muncii. Ceva mai mult. Vor fi depreciate nu numai mărfurile aduse pe piaţă, dar şi uneltele de producţie şi ateliere întregi. Acest fapt l-a semnalat încă Ricardo când a spus:</p>', '<blockquote><a id="p159"></a>„Mărind necontenit productivitatea, micşorăm necontenit valoarea unora dintre lucrurile produse mai inainte“ (vol. II. pag. 59).</blockquote>', '<p><a id="p160"></a>Sismondi merge mai departe. El vede în această „valoare <i>constituită“</i> prin timpul de muncă izvorul tuturor contradicţiilor din industria şi din comerţul modern.</p>', '<blockquote><a id="p161"></a>„În ultimă instanţă — spune el — valoarea de schimb este întotdeauna determinată de cantitatea de muncă necesară pentru a obţine lucrul respectiv; nu de cantitatea de muncă cheltuită efectiv în momentul de faţă, ci de aceea care va fi necesară de acum înainte cu mijloace de producţie eventual perfecţionate; şi, cu toate că este greu de apreciat această cantitate, concurenţa o stabileşte întotdeauna cu exactitate. Pe această bază este calculat preţul cerut de vânzător şi cel oferit de cumpărător. Primul va susţine, poate, că obiectul l-a costat zece zile de muncă; dar dacă celălalt îşi dă seama că de acum înainte obiectul poate să fie executat în opt zile de muncă şi dacă concurenţa dovedeşte acest lucru celor doi contractanţi, valoarea se va reduce şi preţul pieţei se va stabili la numai opt zile. Ambii contractanţi sunt, desigur, convinşi de utilitatea obiectului, de faptul că el este dorit, că el nu ar putea fi vândut dacă n-ar fi dorit; dar fixarea preţului nu are nici o legătură cu utilitatea obiectului“ („Etudes“ etc., vol. II, pag. 267, ediţia Bruxelles).</blockquote>', '<p><a id="p162"></a>Este important să subliniem că ceea ce determină valoarea unui lucru nu este timpul în care a fost produs, ci minimul de timp în care el poate fi produs, şi acest minim îl stabileşte concurenţa. Presupuneţi o clipă că nu mai există concurenţă şi, prin urmare, nici mijlocul de a stabili minimul de muncă necesar pentru producerea unui articol; ce s-ar întâmpla în cazul acesta? Va fi suficient să cheltuim pentru producerea unui obiect şase ore de muncă, pentru a avea dreptul, după teoria d-lui Proudhon, să pretindem în schimbul lui de şase ori mai mult decât pretinde acela care a cheltuit numai o oră ca să producă acelaşi obiect.</p>', '<p><a id="p163"></a>În locul unui „raport de proporţionalitate“ avem un raport de disproporţionalitate, dacă, în general, ţinem să rămânem în sfera unor raporturi, bune sau proaste.</p>', '<p><a id="p164"></a>Deprecierea continuă a muncii reprezintă numai o singură latură, o singură consecinţă a evaluării mărfurilor prin timpul de muncă. Creşterea excesivă a preţurilor, supraproducţia şi multe alte fenomene de anarhie industrială îşi găsesc explicaţia în acest mod de evaluare.</p>', '<p><a id="p165"></a>Oare timpul de muncă servind ca măsură a valorii poate să dea naştere cel puţin acelei varietăţi proporţionale a produselor care îl încântă atât de mult pe d-l Proudhon?</p>', '<p><a id="p166"></a>Dimpotrivă, aceasta duce la o dominare în sfera produselor a monopolului cu toată monotonia lui, la fel cum monopolul — aşa cum ştie toată lumea — domină sfera uneltelor de producţie. Numai unele ramuri ale industriei, ca industria bumbacului, pot face progrese foarte rapide. Consecinţa naturală a acestor progrese este că preţul produselor industriei de bumbac, de exemplu, scade foarte repede; dar, pe măsură ce preţul bumbacului scade, pretul inului trebuie să urce proporţional. Ce se va întâmpla? Inul va fi înlocuit de bumbac. În felul acesta a fost izgonit inul din aproape toată America de Nord. Şi în loc de varietate proporţională a produselor avem domnia bumbacului.</p>', '<p><a id="p167"></a>Ce rămâne din acest „raport de proporţionalitate“? Numai dezideratul unui om cinstit care ar vrea ca mărfurile să fie produse într-o astfel de proporţie, încât să poată fi vândute la un preţ cinstit. Dintotdeauna burghezii de treabă şi economiştii filantropi s-au complăcut să formuleze acest nevinovat deziderat.</p>', '<p><a id="p168"></a>Să-i dăm cuvântul bătrânului <i>Bois-Guillebert:</i></p>', '<blockquote><a id="p169"></a>„Preţul mărfurilor — spune el — trebuie să fie totdeauna <i>proporţionat</i>, căci numai acest acord le dă posibilitatea să coexiste, <i>pentru ca să poată fi schimbate în orice clipă</i> unele contra altora“ (iată permanenta posibilitate de schimb a d-lui Proudhon) „şi pentru ca să se producă unele pe altele... Bogăţia nefiind deci altceva decât acest schimb continuu între om şi om, între întreprindere şi întreprindere etc., este cu totul eronat să cauţi cauza mizeriei în altă parte decât în încetarea acestui schimb provocată de perturbarea proporţiei dintre preţuri“ („Dissertation sur la nature des richesses“, edit. Daire). <a href="javascript:void(0);" id="n13">[13]</a></blockquote>', '<p><a id="p170"></a>Să vedem ce spune şi un economist modern:</p>', '<blockquote><a id="p171"></a>„O mare lege care trebuie aplicată producţiei este <i>legea proporţionalităţii</i> (the law of proportion), singura care poate să menţină continuitatea valorii... Echivalentul trebuie să fie garantat... Toate naţiunile au încercat în diferite epoci, prin numeroase regulamente şi restricţii comerciale, să realizeze până la un anumit punct această lege a proporţionalităţii; dar egoismul, inerent naturii omului, l-a împins să răstoarne întregul acest sistem de reglementare. O producţie proporţionată (proportionate production) înseamnă realizarea întregului adevăr al ştiinţei economiei sociale“ (W. Atkinson, „Principles of Political Economy“, Londra, 1840, pag. 170-195). <a href="javascript:void(0);" id="n14">[14]</a></blockquote>', '<p><a id="p172"></a>Fuit Troja! <a href="javascript:void(0);" id="n15">[15]</a> Această justă proporţie între cerere şi ofertă, care reîncepe să fie obiectul atâtor dorinţe, a încetat de mult să mai existe. Ea a ajuns o vechitură. Existenţa ei nu a fost posibilă decât în epocile în care mijloacele de producţie erau limitate, în care schimbul avea loc în limite foarte reduse. O dată cu apariţia marii industrii, această justă proporţie a trebuit să înceteze, şi producţia a fost în mod fatal silită să treacă printr-o succesiune permanentă de prosperitate, depresiune, criză, stagnare, din nou prosperitate şi aşa mai departe.</p>', '<p><a id="p173"></a>Cei care, ca Sismondi, vor să se întoarcă la justa proporţionalitate a producţiei şi să păstreze totodată bazele actuale ale societăţii sunt reacţionari, deoarece, pentru a fi consecvenţi, ei ar trebui să dorească şi restabilirea tuturor celorlalte condiţii ale industriei de altădată.</p>', '<p><a id="p174"></a>Dar ce menţinea oare producţia în proporţii juste sau aproximativ juste? Cererea era aceea care dicta ofertei, care o preceda. Producţia urma pas de pas consumul. Marea industrie, forţată să producă pe scară tot mai largă de înseşi uneltele de care dispune, nu mai poate să aştepte cererea. Producţia precede consumul, oferta forţează cererea.</p>', '<p><a id="p175"></a>În societatea actuală, în industria bazată pe schimbul individual, anarhia producţiei, izvorul atâtor mizerii, este în acelaşi timp izvorul oricărui progres.</p>', '<p><a id="p176"></a>Deci, una din două:</p>', '<p><a id="p177"></a>sau vreţi proporţiile juste ale veacurilor trecute, dar cu mijloacele de producţie ale epocii noastre, şi atunci sunteţi reacţionai şi utopişti în acelaşi timp;</p>', '<p><a id="p178"></a>sau vreţi progresul fără anarhie: atunci, pentru a păstra forţele productive, renunţaţi la schimbul individual.</p>', '<p><a id="p179"></a>Schimbul individual nu se potriveşte decât cu mica industrie a secolelor trecute şi cu corolarul ei, „justa proporţionalitate“, sau cu marea industrie şi cu tot cortegiul ei de mizerie şi de anarhie.</p>', '<p><a id="p180"></a>Rezultă deci că determinarea valorii prin timpul de muncă, adică formula pe care ne-o dă d-l Proudhon ca formulă a renaşterii viitoare, nu este decât expresia ştiinţifică a relaţiilor economice din societatea actuală, aşa cum a demonstrat-o limpede şi răspicat Ricardo cu mult înaintea d-lui Proudhon.</p>', '<p><a id="p181"></a>Dar aparţine d-lui Proudhon măcar aplicarea <i>„egalitară“</i> a acestei formule? Oare este el acela care s-a gândit cel dintâi să reformeze societatea, transformând pe toţi oamenii în muncitori nemijlociţi care să schimbe între ei cantităţi egale de muncă? Este el îndreptăţit să reproşeze comuniştilor — aceşti oameni lipsiţi de orice cunoştinţe de economie politică, aceşti „proşti încăpăţânaţi“, aceşti „visători cu capul în nori“ — că nu au găsit înaintea lui această „soluţie a problemei proletariatului“?</p>', '<p><a id="p182"></a>Oricine este cât de puţin familiarizat cu dezvoltarea economiei politice în Anglia nu poate să nu ştie că aproape toţi socialiştii din această ţară au propus în diferite epoci aplicarea egalitară a teoriei lui Ricardo. Am putea indica d-lui Proudhon „Economia politică“ a lui Hodgskin, 1827; <a href="javascript:void(0);" id="n16">[16]</a> William Thompson, „An Inquiry into the Principles of the distribution of wealth, most conducive to human happiness“, 1824; T. R. Edmonds, „Practical, Moral and Political Economy“, 1828, <a href="javascript:void(0);" id="n17">[17]</a> etc. etc., şi încă patru pagini cu asemenea lucrări. Ne vom mărgini să dăm cuvântul unui <i>comunist</i> englez, d-l Bray. Vom cita pasajele cele mai importante din remarcabila sa lucrare „Labour’s wrongs and Labour’s remedy“, Leeds, 1839, <a href="javascript:void(0);" id="n18">[18]</a> şi ne vom opri mai mult asupra lor, întâi pentru că d-l Bray nu-i prea cunoscut în Franţa, apoi pentru că avem impresia că în lucrările lui am găsit chia lucrărilor trecute, prezente şi viitoare ale d-lui Proudhon.</p>', '<blockquote><a id="p183"></a>„Singurul mijloc de a ajunge la adevăr este acela de a lămuri principiile de bază. Să ne îndreptăm întâi spre izvorul de unde au luat naştere înseşi guvernele. Mergând astfel la originea lucrurilor, vom afla că orice fomă de guvernare, că orice nedreptate socială şi politică decurge din sistemul social actualmente în vigoare — din <i>instituţia proprietăţii în forma ei actuală</i> (the institution of property as it at present exists) —, astfel că pentru a pune capăt pentru totdeauna nedreptăţilor şi mizeriilor de azi trebuie <i>desfiinţată orânduirea socială actuală</i>... Atacând pe economişti pe propriul lor teren şi cu propriile lor arme, vom evita palavrageala absurdă despre <i>visători</i> şi <i>teoreticieni</i> pe care ei sunt întotdeauna dispuşi s-o debiteze. Economiştii nu vor putea să respingă concluziile la care vom ajunge prin această metodă, decât dacă vor nega sau infirma adevărurile şi principiile recunoscute pe care ei îşi bazează propriile lor argumente“ (Bray, pag. 11 şi 41). <i>„Numai munca creează valoare</i> (It is labour alone which bestows value)... Fiecare om are un drept indiscutabil la tot ceea ce munca sa cinstită poate să-i procure. Însuşindu-şi astfel rodul muncii sale, el nu comite nici o nedreptate faţă de ceilalţi oameni, căci nu calcă dreptul celorlalţi de a proceda la fel... Noţiunile de superioritate şi de inferioritate, de stăpân şi de salariat au luat naştere pentru că s-au neglijat principiile de bază şi că a apărut, în consecinţă, <i>inegalitatea</i> în proprietate (and to the consequent rise of inequality of possessions). Atâta timp cât va persista această inegalitate, nu va fi posibil să dezrădăcinezi asemenea noţiuni sau să răstorni instituţiile care se bazează pe ele. Până în prezent a existat întotdeauna speranţa deşartă că se poate îndrepta actuala stare de lucruri nefirească desfiinţând <i>inegalitatea existentă</i> şi lăsând neatinsă <i>cauza</i> inegalităţii; vom demonstra însă îndată că guvenul nu este o cauză, ci un efect, că el nu creează, ci este creat, că, într-un cuvânt, el este <i>rezultatul inegalităţii de proprietate</i> (the offspring of inequality of possessions) şi că inegalitatea de proprietate este indisolubil legată de actualul sistem social“ (Bray, pag. 33, 36 şi 37).</blockquote>', '<blockquote><a id="p184"></a>„Sistemul egalităţii are de partea lui nu numai cele mai mari avantaje, dar este şi extrem de echitabil... Fiecare om este o verigă, şi anume o verigă indispensabilă în lanţul efectelor care îşi are punctul de plecare într-o idee, pentru a sfârşi, poate, prin producţia unei bucăţi de stofă. Astfel, din faptul că preferinţele noastre nu sunt aceleaşi pentru diferitele profesiuni nu trebuie să se tragă concluzia că munca unuia trebuie să fie mai bine retribuită decât munca celuilalt. Inventatorul va primi întotdeauna, în afară de dreapta răsplată în bani, tributul admiraţiei noastre, pe care numai geniul îl poate stârni în noi...</blockquote>', '<blockquote><a id="p185"></a>Prin însăşi natura muncii şi a schimbului, dreptatea absolută reclamă ca toţi cei care fac schimb să aibă avantaje nu numai <i>reciproce</i>, ci şi <i>egale</i> (all exchangers should be not only <i>mutually</i> but they should likewise be <i>equally</i> benefited). Nu există decât două lucruri cu care oamenii să poată face schimb între ei, anume munca şi produsul muncii. Dacă schimbul s-ar efectua după un sistem echitabil, valoarea tuturor produselor ar fi determinată de <i>totalitatea cheltuielilor lor de producţie</i>, şi <i>valori egale s-ar schimba intotdeauna contra valori egale</i> (If a just system of exchanges were acted upon, the value of all articles would be determined by the entire cost of production, and equal values should always exchange for equal values). Dacă, de pildă, un pălărier, căruia îi trebuie o zi pentru a face o pălărie, şi un pantofar, care are nevoie de aceeaşi durată de timp pentru a face o pereche de pantofi (presupunând că materia primă pe care o întrebuinţează fiecare are aceeaşi valoare), schimbă între ei aceste articole, beneficiul pe care îl vor obţie de pe urma acestui schimb va fi reciproc şi în acelaşi timp egal. Avantajul care rezultă pentru fiecare parte nu poate constitui un dezavantaj pentru cealaltă parte, deoarece fiecare a prestat aceeaşi cantitate de muncă, iar materialele de care s-au servit erau egale ca valoare. Dar dacă, fără să renunţăm la premisa noastră de mai sus, pălărierul ar fi obţinut <i>două</i> perechi de pantofi în schimbul <i>unei</i> pălării, schimbul, fireşte, ar fi nedrept. Pălărierul ar frustra pantofarul de o zi de lucru; şi dacă ar proceda astfel ori de câte ori ar face schimb de produse, el ar primi pentru munca sa de o <i>jumătate de an</i> produsul <i>unui an întreg</i> al unei alte persoane. Până acum am practicat întotdeauna acest sistem de schimb cu totul nedrept; <i>muncitorii au dat</i> capitalistului munca unui an întreg în schimbul valorii unei jumătăţi de an (the workmen have given the capitalist the labour of a whole year, in exchange for the value of only half a year); de aici provine inegalitatea bogăţiei şi a puterii, şi nu dintr-o presupusă inegalitate a forţelor fizice şi intelectuale ale indivizilor. Inegalitatea dintre un schimb şi altul, deosebirea dintre preţul de cumpărare şi cel de vânzare nu pot exista decât cu o condiţie: capitaliştii să rămână pe veci capitalişti, iar muncitorii să rămână muncitori, unii o clasă de tirani, ceilalţi o clasă de sclavi... Această tranzacţie dovedeşte deci limpede că proprietarii şi capitaliştii nu fac altceva decât să dea muncitorului pentru munca sa de o săptămână numai o parte din bogăţia pe care au obţinut-o de la el cu o săptămână înainte, adică pentru <i>ceva</i> să nu-i dea <i>nimic</i> (nothing for something)... Tranzacţia dintre muncitor şi capitalist este o adevărată comedie; de fapt ea nu este, în nenumărate ocazii, decât un <i>furt</i> neruşinat, deşi <i>legal</i> (The whole transacUon between the producer and the capitalist is a mere farce; it is, in fact, in thousands of instances, no other than a barefaced though legal robbery)“ (Bray, pag. 5, 48, 49 şi 50).</blockquote>', '<blockquote><a id="p186"></a>„Beneficiul patronului nu va înceta niciodată să fie o pagubă pentru muncitor atâta timp cât schimbul dintre părţi nu va fi egal; şi schimbul nu poate fi egal atâta timp cât societatea este împărţită în capitalişti şi producători, atâta timp cât aceştia din urmă trăiesc din munca lor, în timp ce primii se îmbuibă din profitul realizat de pe urma acestei munci...</blockquote>', '<blockquote><a id="p187"></a>Este limpede — continuă d-l Bray — că nu are nici un rost să stabileşti cutare sau cutare formă de guvernământ... că nu are nici un rost să ţii predici în numele moralei şi al dragostei frăţeşti... Reciprocitatea este incompatibilă cu inegalitatea schimbului. Inegalitatea schimbului, din care decurge inegalitatea de proprietate, este duşmanul ascuns care ne roade (No reciprocity can exist where there are unequal exchanges. Inequality of exchanges, as being the cause of inequality of possessions, is the secret enemy that devours us)“ (Bray, pag. 51 şi 52).</blockquote>', '<blockquote><a id="p188"></a>„Cercetarea ţelului şi a scopului societăţii îmi permite să trag concluzia nu numai că toţi oamenii trebuie să lucreze şi astfel să poată face schimb unii cu alţii, dar şi că valori egale trebuie să fie schimbate contra valori egale. Mai mult, deoarece beneficiul unuia nu trebuie să fie o pagubă pentru celălalt, valoarea trebuie determinată de cheltuielile de producţie. Totuşi, am văzut că, în actualul regim social, profitul capitalistului şi al bogătaşului păgubeşte întotdeauna pe muncitor, că se ajunge inevitabil la acest rezultat şi că sub orice formă de guvenământ, atâta timp cât va exista inegalitatea schimbului, omul sărac va fi lăsat la cheremul bogătaşului, căci egalitatea schimbului poate fi asigurată numai de un regim social care recunoaşte obligativitatea generală a muncii... Egalitatea schimbului ar face să tracă treptat bogăţia din mâinile actualilor capitalişti în mâinile clasei muncitoare“ (Bray, pag. 53—55).</blockquote>', '<blockquote><a id="p189"></a>„Atâta timp cât va rămâne în vigoare acest sistem de inegalitate a schimbului, producătorii vor fi tot atât de săraci, tot atât de inculţi, tot atât de istoviţi ca şi acum, chiar dacă <i>s-ar desfiinţa toate taxele, toate impozitele către stat</i>... Numai o completă schimbare de sistem, introducerea egalităţii în ceea ce priveşte munca şi schimbul, ar putea să îndrepte această stare de lucruri şi să asigure oamenilor adevărata egalitate de drepturi... Producătorii nu au decât să facă un efort — de altfel ei sunt aceia care trebuie să depună toate eforturile pentru propria lor salvare — şi lanţurile lor vor fi sfărâmate pentru totdeauna... Ca scop, egalitatea politică este o eroare; ea este o eroare chiar şi ca mijloc (as an end, the political equality is there a failure, as a means, also, it is there a failure).</blockquote>', '<blockquote><a id="p190"></a>În condiţiile egalităţii schimbului, profitul unuia nu poate păgubi pe celălalt; căci în aceste condiţii orice schimb nu este decât un simplu <i>transfer</i> de muncă şi de bogăţie; el nu impune nici un sacrificiu. Astfel, într-un sistem social bazat pe egalitatea schimbului, producătorul tot va mai putea să se îmbogăţească cu ajutorul economiilor sale, dar bogăţia sa nu va fi decât produsul acumulat al propriei sale munci. El va putea face schimb cu bogăţia sa sau s-o dea altora; dar îi va fi imposibil să rămână bogat vreme mai îndelungată după ce va fi încetat să mai lucreze. Din cauza egalităţii schimbului, bogăţia va pierde capacitatea actuală de a se reînnoi şi a se reproduce, ca să zicem aşa, prin ea insăşi; ea nu va mai putea să umple golul produs de consum, căci, dacă nu va fi reprodusă prin muncă, bogăţia o dată consumată va fi iremediabil pierdută. Ceea ce numim acum <i>profit</i> şi <i>pierdere</i> nu va mai putea exista în regimul schimbului egal. Atunci producătorul şi distribuitorul vor fi retribuiţi la fel şi valoara fiecărui articol produs şi pus la dispoziţia consumatorului va fi determinată de suma totală a muncii cheltuite pentru acest articol...</blockquote>', '<blockquote><a id="p191"></a>Principiul egalităţii schimbului trebuie deci, prin însăşi natura lui, să facă ca <i>munca</i> să devină <i>generală“</i> (Bray, pag. 61, 88, 89, 94 şi 109—110).</blockquote>', '<p><a id="p192"></a>După ce a combătut obiecţiile economiştilor împotriva <i>comunismului</i>, d-l Bray continuă astfel:</p>', '<blockquote><a id="p193"></a>„Dacă, pe de o parte, este nevoie de schimbarea caracterului omului pentru realizarea unui sistem social perfect bazat pe comunitatea proprietăţii; dacă, pe de altă parte, regimul actual nu oferă nici condiţiile şi nici posibilitatea de a realiza această schimbare a caracterului şi de a pregăti pe oameni pentru o rânduială mai bună pe care o dorim cu toţii, este evident că lucrurile trebuie să rămână neapărat aşa cum sunt, afară numai dacă se va descoperi şi se va introduce o etapă socială de tranziţie — un proces care să ţină atât de sistemul actual cât şi de cel viitor“ (sistemul bazat pe comunitatea proprietăţii) —, „un fel de haltă intermediară la care societatea să poată ajunge cu toate excesele şi nebuniile ei, pentru a o părăsi apoi îmbogăţită cu acele atribute care sunt condiţiile vitale ale sistemului comunităţii“ (Bray, pag. 134).</blockquote>', '<blockquote><a id="p194"></a>„Întregul proces nu ar necesita decât cooperaţia în forma ei cea mai simplă... Cheltuielile de producţie ar detemina în orice caz valoarea produsului şi valori egale s-ar schimba întotdeauna contra valori egale. Presupunând două persoane, dintre care una a lucrat o săptămână întreagă, iar cealaltă o jumătate de săptămână, prima ar obţine dublul remuneraţiei celeilalte; dar acest surplus de plată nu va fi în dauna celeilalte: paguba suferită de ultima nu va fi suportată de prima. Fiecare persoană ar schimba salariul, pe care l-ar fi primit individual, contra unor obiecte egale ca valoare cu salariul ei, dar în nici un caz profitul realizat de o persoană sau de o industrie nu ar păgubi vreo altă persoană sau vreo altă ramură industrială. Munca fiecărui individ ar fi <i>singura măsură</i> a profiturilor şi a pierderilor sale...</blockquote>', '<blockquote><a id="p195"></a>... Cu ajutorul unor oficii (boards of trade) centrale şi locale s-ar stabili cantitatea diferitelor produse necesare consumului, precum şi valoarea relativă a fiecărui obiect în comparaţie cu celelalte (numărul de muncitori de care este nevoie în diferitele ramuri de activitate), într-un cuvânt tot ce ţine de producţia şi de repartiţia socială. Aceste operaţii, care ar privi întreaga naţiune, s-ar face la fel de repede şi de lesne ca în regimul actual pentru o firmă particulară... Indivizii s-ar grupa în familii, familiile în comune, ca în regimul actual... Nu s-ar desfiinţa cu totul nici măcar repartizarea populaţiei între oraş şi sat, oricât de dăunătoare ar fi această repartizare. În această asociaţie, fiecare individ ar continua să beneficieze de libertatea pe care o posedă acum de a acumula atât cât i se pare lui de cuviinţă şi de a întrebuinţa aceste acumulări aşa cum va voi... Societatea noastră ar fi, ca să spunem aşa, o mare societate pe acţiuni, compusă dintr-un număr infinit de societăţi mai mici pe acţiuni, care ar lucra, ar produce şi ar face schimb cu produsele lor pe baza unei egalităţi depline... Noul nostru sistem de societăţi pe acţiuni, care nu ar fi decit o concesie făcută societăţii actuale în vederea trecerii la comunism, admite coexistenţa <i>proprietăţii individuale</i> asupra produselor cu <i>proprietatea în comun</i> asupra forţelor de producţie; el ar face ca soarta fiecărui individ să depindă de propria sa activitate şi i-ar acorda o parte egală din toate avantajele oferite de natură şi de progresul tehnicii. În consecinţă, acest sistem poate fi aplicat societăţii în starea ei actuală şi o poate pregăti pentru transformări ulterioare“ (Bray, pag. 158, 160, 162, 168, 194 şi 199).</blockquote>', '<p><a id="p196"></a>Nu vom răspunde decât în câteva cuvinte d-lui Bray, care, fără voia şi în ciuda noastră, a luat locul d-lui Proudhon, cu singura deosebire că d-l Bray, departe de a voi să exprime ultimul cuvânt al omenirii, propune numai măsurile pe care le crede bune pentru o epocă de tranziţie de la societatea actuală la orânduirea bazată pe comunitate.</p>', '<p><a id="p197"></a>O oră de muncă a lui Petru se schimbă contra unei ore de muncă a lui Pavel. Iată axioma fundamentală a d-lui Bray.</p>', '<p><a id="p198"></a>Să presupunem că Petru are douăsprezece ore de muncă, iar Pavel nu are decât şase; atunci Petru nu va putea face cu Pavel decât un schimb de şase contra şase. Petru va avea, aşadar, şase ore de muncă în plus. Ce va face el cu aceste şase ore de muncă?</p>', '<p><a id="p199"></a>Sau nu va face nimic, adică va fi muncit şase ore degeaba; sau va şoma alte şase ore pentru a restabili echilibrul; sau — o ultimă posibilitate — el îi va da lui Pavel şi aceste şase ore cu care nu are ce face.</p>', '<p><a id="p200"></a>Ce avantaj va avea deci, în cele din urmă, Petru în comparaţie cu Pavel? Ore de muncă? Nu. El nu va fi câştigat decât ore de repaus; el va fi obligat să facă pe trântorul timp de şase ore. Şi pentru ca acest nou drept la trândăvie să fie nu numai recunoscut, dar şi apreciat în noua societate, aceasta trebuie să considere lenea ca cea mai mare fericire, iar munca să-i apară ca o povară grea, de care să caute să se descotorosească cu orice preţ. Şi, pentru a reveni la exemplul nostru, dacă cel puţin aceste ore de repaus pe care Petru le-a câştigat de la Pavel ar fi un câştig real! Dar nu. Lucrând de la început numai şase ore, Pavel ajunge printr-o muncă regulată şi ordonată la rezultatul pe care Petru îl obţine numai printr-o muncă excesivă. Fiecare va voi să fie Pavel; va începe concurenţa pentru cucerirea situaţiei lui Pavel, concurenţa pentru trândăvie.</p>', '<p><a id="p201"></a>Ei bine! Ce ne-a dat schimbul de cantităţi egale de muncă? Supraproducţie, depreciere, muncă excesivă urmată de inactivitate, în sfârşit relaţiile economice pe care le vedem în societatea actuală, minus concurenţa muncii.</p>', '<p><a id="p202"></a>Dar nu, ne înşelăm. Mai există un remediu care va putea să salveze societatea cea nouă, societatea lui Petru şi a lui Pavel. Petru va consuma singur produsul celor şase ore de muncă care îi rămân. Dar, din moment ce Petru nu mai trebuie să facă schimb pentru că a produs, el nu mai trebuie nici să producă pentru a face schimb, şi astfel ipoteza unei societăţi bazate pe schimb şi pe diviziunea muncii ar cădea. Egalitatea schimbului ar fi salvată prin faptul că însuşi schimbul ar înceta să mai existe: Pavel şi Petru ar ajunge la starea lui Robinson.</p>', '<p><a id="p203"></a>Deci, dacă se presupune că toţi membrii societăţii sunt muncitori nemijlociţi, schimbul unor cantităţi egale de ore de muncă nu este posibil decât cu condiţia ca în prealabil să se stabilească numărul de ore care vor trebui să fie folosite pentru producţia materială. Dar o astfel de convenţie exclude schimbul individual.</p>', '<p><a id="p204"></a>Vom ajunge la aceeaşi concluzie dacă luăm ca punct de plecare nu repartiţia produselor create, ci actul producţiei. În marea industrie, Petru nu poate să fixeze el însuşi timpul său de muncă, căci munca lui Petru nu reprezintă nimic fără concursul tuturor celorlalţi Petru şi Pavel din care se compune întreprinderea. Aşa se explică foarte bine rezistenţa îndârjită pe care fabricanţii englezi au opus-o <i>legii pentru ziua de muncă de zece ore</i>. Ei ştiau prea bine că o reducere de două ore de muncă acordată femeilor şi copiilor <a href="javascript:void(0);" id="n19">[19]</a> trebuia să ducă şi la o reducere a timpului de muncă pentru bărbaţi. Însăşi natura marii industrii cere ca timpul de muncă să fie egal pentru toţi. Ceea ce este astăzi rezultatul acţiunii capitalului şi a concurenţei dintre muncitori va fi mâine, dacă se elimină raportul dintre muncă şi capital, efectul unei convenţii bazate pe raportul dintre suma forţelor producive şi suma nevoilor existente.</p>', '<p><a id="p205"></a>Dar o astfel de convenţie înseamnă condamnarea schimbului individual, şi iată-ne încă o dată ajunşi la primul nastru rezultat.</p>', '<p><a id="p206"></a>În principiu, nu există schimb de produse, ci schimb de munci care iau parte la producţie. Modul de schimb al produselor depinde de modul de schimb al forţelor productive. În general, forma de schimb a produselor corespunde formei de producţie. Dacă se schimbă aceasta din urmă, se va schimba, în consecinţă, şi prima. Astfel vedem că în istoria societăţii modul de schimb al produselor se orientează după modul lor de producţie. Schimbul individual corespunde de asemenea unui mod de producţie determinat, care corespunde, la rândul său, antagonismului dintre clase. Astfel schimbul individual nu poate exista fără antagonismul dintre clase.</p>', '<p><a id="p207"></a>Dar conştiinţa burghezului cumsecade refuză să recunoască aceste fapte evidente. Când eşti burghez, nu poţi să vezi în aceste relaţii antagoniste decât relaţii bazate pe armonie şi pe dreptate eternă care nu permit nimănui să tragă foloase în dauna altuia. Pentru burghez, schimbul individual poate să existe chiar şi fără antagonismul dintre clase: pentru el, acestea sunt două lucruri cu totul deosebite. Schimbul individual aşa cum şi-l închipuie burghezul nu seamănă nici pe departe cu schimbul individual aşa cum este pracicat.</p>', '<p><a id="p208"></a>D-l Bray face din iluzia burghezului cumsecade <i>idealul</i> pe care ar vrea să-l realizeze. Purificând schimbul individual, descotorosindu-l de toate elementele antagoniste pe care i le găseşte, el crede că a descoperit un raport <i>„egalitar“</i> pe care ar vrea să-l introducă în societate.</p>', '<p><a id="p209"></a>D-l Bray nu vede că acest raport egalitar, acest <i>ideal corectiv</i> pe care ar vrea să-l aplice lumii, nu este decât o oglindire a lumii existente, şi că, prin urmare, este absolut imposibil să reconstruieşti societatea pe o bază care nu este decât propria ei umbră înfrumuseţată. Pe măsură ce umbra redevine trup, îţi dai seama că acest trup, departe de a fi acea transfiguraţie visată, nu este decât trupul actual al societăţii. <a href="javascript:void(0);" id="n20">[20]</a></p>', '<h5 id="sigil_toc_id_3" style="text-align: center;"><a id="p210"></a>§ III. Aplicarea legii proporţionalitătii valorii</h5>', '<h6 id="sigil_toc_id_4" style="text-align: center;"><a id="p211"></a>A. Banii</h6>', '<blockquote><a id="p212"></a>„Aurul şi argintul sunt primele mărfuri a căror valoare a devenit o valoare constituită“.</blockquote>', '<p><a id="p213"></a>Deci aurul şi argintul sunt primele aplicaţii ale „valorii constituite“... de către d-l Proudhon. Şi deoarece d-l Proudhon constitie valoarea produselor determinând-o prin cantitatea comparativă de muncă încorporată în ele, singurul lucru pe care trebuia să-l facă era acela de a dovedi că <i>variaţiile</i> survenite în valoarea aurului şi a argintului se explică totdeauna prin variaţiile timpului de muncă necesar pentru a le produce. D-l Proudhon nici nu se gândeşte la aşa ceva. El vorbeşte despre aur şi argint nu ca marfă, ci ca bani.</p>', '<p><a id="p214"></a>Toată logica sa, dacă poate fi vorba de aşa ceva, constă în aceea că însuşirea pe care o are aurul şi argintul de a servi drept <i>bani</i> el o extinde, printr-o scamatorie, asupra tuturor mărfurilor a căror valoare este evaluată prin timpul de muncă. Hotărât, această scamatorie dovedeşte mai multă naivitate decât şiretenie.</p>', '<p><a id="p215"></a>Un produs util, fiind evaluat prin timpul de muncă necesar pentru producerea lui, poate fi întotdeauna primit în schimb. Dovada, exclamă d-l Proudhon, o constituie aurul şi argintul, care se găsesc în condiţiile „de schimb“ voite de mine. Deci, aurul şi argintul reprezintă valoarea ajunsă în starea de constituire, adică sunt încanarea ideii d-lui Proudhon. Un exemplu mai bun nici nu ar fi putut alege. Aurul şi argintul, în afară de calitatea pe care o au de a fi marfă evaluată ca orice altă marfă prin timpul de muncă, au şi calitatea de a fi bani, mijloc universal de schimb. De aceea, considerând aurul şi argintul ca o aplicare a <i>„valorii constituite“</i> prin timpul de muncă, nimic nu e mai uşor decât să dovedeşti că orice marfă a cărei valoare va fi constituită prin timpul de muncă va fi întotdeauna primită în schimb, va deveni bani.</p>', '<p><a id="p216"></a>D-l Proudhon se află în faţa unei probleme foarte simple: de ce aurul şi argintul au privilegiul de a fi tipul „valorii consituite“?</p>', '<blockquote><a id="p217"></a>„Funcţiunea specială pe care uzanţa a dat-o metalelor preţioase de a servi drept mijloc de schimb este pur convenţională, şi orice altă marfă ar putea, poate mai puţin comod, dar cu tot atâta succes, să îndeplinească acest rol; economiştii recunosc acest fapt şi citează numeroase exemple în acest sens. Care este deci cauza acestei preferinţe generale acordate metalelor de a servi drept bani şi cum se explică această funcţie specială a banilor nemaiîntâlnită în economia politică?... Nu s-ar putea oare <i>restabili seria de fenomene</i> din care par să fi fost desprinşi <i>banii</i>, prin urmare să fie reduşi la adevăratul lor principiu?“</blockquote>', '<p><a id="p218"></a>Prin faptul că pune chestiunea în aceşti termeni, rezultă că d-l Proudhon presupune dinainte <i>banii</i>. Prima întrebare pe care ar fi trebuit să şi-o pună este aceea de a şti de ce în cadrul schimbului, aşa cum este constituit în momentul de faţă, a fost nevoie să se individualizeze, ca să zicem aşa, valoarea de schimb, creându-se un mijloc special de schimb. Banii nu sunt un lucru, ci un raport social. De ce raportul exprimat în bani este un raport de producţie ca orice alt raport economic, ca, de pildă, diviziunea muncii etc.? Dacă d-l Proudhon şi-ar fi dat bine seama de acest raport, el nu ar fi văzut în bani o excepţie, un membru desprins dintr-o serie necunoscută sau care trebuie să fie găsită.</p>', '<p><a id="p219"></a>El ar fi văzut, dimpotrivă, că acest raport este o verigă, fiind ca atare strâns legat de toată înlnţuirea celorlalte raporturi economice, şi că acest raport corespunde, exact ca şi schimbul individual, unui mod de producţie determinat. Însă ce face el? Începe prin a desprinde banii din ansamblul modului de producţie actual, pentru a-i transforma apoi în primul membru al unei serii imaginare, al unei serii care trebuie să fie găsită.</p>', '<p><a id="p220"></a>O dată ce s-a recunoscut necesitatea unui mijloc special de schimb, adică necesitatea banilor, nu mai rămâne decât să se explice de ce această funcţiune specială a revenit aurului şi argintului, şi nu unei alte mări. Aceasta este o chestiune secundară care nu se mai explică prin înlănţuirea raporturilor de producţie, ci prin calităţile specifice inerente aurului şi argintului ca materie. Dacă, după toate acestea, economiştii „au păşit cu această ocazie în afara domeniului ştiinţei lor, dacă s-au apucat de fizică, mecanică, istorie etc.“, după cum le-o reproşează d-l Proudhon, ei nu au făcut decât ceea ce trebuiau să facă. Această chestiune nu mai ţine de domeniul economiei politice.</p>', '<blockquote><a id="p221"></a>„Ceea ce nici unul dintre economişti nu a văzut şi nu a înţeles — spune d-l Proudhon — este <i>cauza economică</i> căreia trebuie să i se atribuie favoarea de care se bucură metalele preţioase“.</blockquote>', '<p><a id="p222"></a>Cauza economică, pe care nimeni nu a văzut-o şi nu a înţeles-o din motive bine întemeiate, a văzut-o, a înţeles-o d-l Proudhon, transmiţând-o posterităţii.</p>', '<blockquote><a id="p223"></a>„Or, ceea ce nimeni nu a observat e că, dintre toate mărfurile, aurul şi argintul sunt primele a căror valoare s-a constituit. În perioada patriarhală se mai făcea comerţ cu aur şi cu argint, care erau schimbate sub formă de lingouri, dar exista deja o tendinţă vizibilă de dominare, dându-li-se o vădită preferinţă. <i>Puţin câte puţin</i> suveranii le-au acaparat şi şi-au imprimat pe ele stema lor; din această consfinţire suverană au luat naştere banii, adică marfa prin excelenţă, marfă care, în ciuda tuturor zguduirilor pieţei, păstrează o valoare proporţională determinată şi este acceptată la toate plăţile... Trăsătura distinctivă a aurului şi argintului provine de acolo, repet, că, datorită proprietăţilor lor metalice, greutăţii de a le produce şi mai ales intervenţiei autorităţii publice, aurul şi argintul şi-au cucerit de timpuriu, ca marfă, stabilitate şi autenticitate“.</blockquote>', '<p><a id="p224"></a>A afirma că dintre toate mărfurile aurul şi argintul sunt primele mărfuri a căror valoare s-a constituit înseamnă, după cele ce preced, a afirma că aurul şi argintul sunt primele care au ajuns la stadiul de bani. Iată marea descoperire a d-lui Proudhon, iată adevărul pe care nimeni nu l-a descoperit înaintea lui.</p>', '<p><a id="p225"></a>Dacă prin aceste cuvinte d-l Proudhon a vrut să spună că aurul şi argintul sunt mărfuri al căror timp de producţie a fost cunoscut mai curând decât al tuturor celorlalte mărfuri, aceasta ar fi încă una dintre acele presupuneri cu care este totdeauna gata să-i gratifice pe cititorii săi. Dacă am vrea să ne mărginim la această erudiţie patriarhală, i-am spune d-lui Proudhon că în primul rând s-a cunoscut timpul de muncă necesar pentru producerea obiectelor de primă necesitate, ca fierul etc. Îl vom scuti de arcul clasic al lui Adam Smith.</p>', '<p><a id="p226"></a>Dar, după toate acestea, cum mai poate d-l Proudhon să vorbească de constituirea unei valori din moment ce valoarea nu se constituie niciodată singură? Ea este constituită nu prin timpul necesar pentru producerea ei, ci în raport cu cantitatea tuturor celorlalte produse care pot fi create în acelaşi interval de timp. Astfel constituirea valorii aurului şi a argintului presupune că valoarea altor produse era gata constituită.</p>', '<p><a id="p227"></a>Deci nu marfa sub forma de aur şi de argint este aceea care a ajuns o „valoare constituită“, ci „valoarea constituită“ a d-lui Proudhon este aceea care, sub forma de aur şi de argint, a ajuns să fie bani.</p>', '<p><a id="p228"></a>Să cercetăm acum mai îndeaproape aceste cauze economice care, după d-l Proudhon, au făcut ca aurul şi argintul să aibă avantajul, faţă de toate celelalte produse, de a fi ridicate la rangul de bani şi să treacă prin starea de constituire a valorii lor.</p>', '<p><a id="p229"></a>Aceste cauze economice sunt: „tendinţa vizibilă de dominare“, „preferinţa vădită“ încă în „perioada patriarhală“ şi alte parafrazări ale faptului însuşi, care măresc dificultatea, pentru că ele complică faptul prin multiplicarea incidentelor pe care le prezintă d-l Proudhon pentru a-l explica. D-l Proudhon încă nu a epuizat toate raţiunile pretins economice. Iată una dintre ele, de o forţă suverană, irezistibilă:</p>', '<p><a id="p230"></a>„Banii iau fiinţă prin consfinţirea suverană: suveranii acaparează aurul şi argintul şi-şi imprimă pe ele stema lor“.</p>', '<p><a id="p231"></a>Astfel, pentru d-l Proudhon, bunul plac al suveranilor este raţiunea supremă în economia politică!</p>', '<p><a id="p232"></a>Într-adevăr, trebuie să fii lipsit de orice cunoştinţă istorică pentru a nu şti că suveranii au fost dintotdeauna subordonaţi condiţiilor economice, dar niciodată ei nu le-au putut impune o lege. Legislaţia, atât cea civilă cât şi cea politică, nu face decât să exprime, să consemneze cerinţele relaţiilor economice.</p>', '<p><a id="p233"></a>Oare suveranul a acaparat aurul şi argintul pentru a le transforma în mijloace universale de schimb, imprimând pe ele stema sa? Nu l-au acaparat oare mai degrabă aceste mijloace universale de schimb pe suveran, forţându-l să-şi imprime pe ele stema sa şi să le dea o consfinţire politică?</p>', '<p><a id="p234"></a>Amprenta care a fost dată şi care se dă banului nu este amprenta valorii lui, ci a greutăţii lui. Stabilitatea şi autenticitatea despre care vorbeşte d-l Proudhon se referă numai la titlul monedei, şi acest titlu indică cât metal pur conţine fiecare bucată de argint transformată în monedă.</p>', '<blockquote><a id="p235"></a>„Singura valoare intrinsecă a unei mărci de argint — spune Voltaire cu cunoscutul său bun-simţ — este o marcă de argint de o jumătate de livră, în greutate de 8 uncii. <a href="javascript:void(0);" id="n21">[21]</a> Greutatea şi titlul formează această valoare intrinsecă“ (Voltaire, „Système de Law“). <a href="javascript:void(0);" id="n22">[22]</a></blockquote>', '<p><a id="p236"></a>Dar încă nu am primit răspunsul la întrebarea: cât valorează o uncie de aur şi de argint? Dacă un caşmir din magazinul „Grand Colbert“ ar purta marca de fabrică: „lână pură“, această marcă de fabrică încă nu ne-ar indica valoarea caşmirului. Ar mai rămâne de văzut cât valorează lâna.</p>', '<blockquote><a id="p237"></a>„Filip I, regele Franţei — spune d-l Proudhon —, a adăugat la livra tournois <a href="javascript:void(0);" id="n23">[23]</a> a lui Carol cel Mare o treime de aliaj, crezând că, dacă numai el deţine monopolul fabricării banilor lor, poate să facă ceea ce face orice comerciant care deţine monopolul unui produs. Ce era oare în realitate această falsificare a monedei, atât de mult reproşată lui Filip şi urmaşilor săi? Un raţionament foarte just din punct de vedere al uzanţei comerciale, dar foarte greşit din punct de vedere al ştiinţei economice, anume, întrucât oferta şi cererea reglează valoarea, se poate ridica evaluarea, deci şi valoarea lucrurilor, fie creând artificial o raritate, fie acaparând fabricarea lor; aceasta este valabil atât pentru aur şi argint cât şi pentru grâu, vin, untdelemn şi tutun. Totuşi, de îndată ce frauda lui Filip a fost descoperită, banii au scăzut la justa lor valoare, aşa că el a pierdut tot ceea ce crezuse că va câştiga pe socoteala supuşilor lui. Acelaşi lucru s-a întâmplat cu toate încercările asemănătoare“.</blockquote>', '<p><a id="p238"></a>În primul rând, s-a dovedit de nenumărate ori că, dacă i se năzare suveranului să falsifice moneda, el este acela care pierde. Ceea ce a câştigat deodată la prima emisiune, el pierde ori de câte ori îi revin sub fomă de impozite etc. monedele falsificate. Dar Filip şi urmaşii săi au ştiut, mai mult sau mai puţin, să prevină această pierdere, căci, odată pusă in circulaţie moneda falsificată, ei se grăbeau să dispună topirea şi rebaterea tuturor monedelor după vechiul model.</p>', '<p><a id="p239"></a>Şi, de altfel, dacă Filip I ar fi raţionat într-adevăr ca d-l Proudhon, el n-ar fi raţionat bine „din punct de vedere comercial“. Nici Filip I, nici d-l Proudhon nu dau dovadă de geniu mercantil atunci când îşi închipuie că se poate schimba valoarea aurului la fel ca valoarea oricărei mărfi numai pentru simplul motiv că valoarea lor este determinată de raportul dintre cerere şi ofertă.</p>', '<p><a id="p240"></a>Dacă regele Filip ar fi ordonat ca o baniţă de grâu să se numească în viitor două baniţe de grâu, ar fi fost un escroc. El ar fi înşelat pe toţi rentierii, pe toţi cei care ar avea de primit o sută de baniţe de grâu; din cauza lui, toţi aceşti oameni, în loc să primească o sută de baniţe de grâu, ar fi primit numai cincizeci. Presupunând că regele ar datora o sută de baniţe de grâu, el nu ar fi trebuit să plătească decât cincizeci. Dar în comerţ această sută de baniţe nu ar fi valorat niciodată mai mult decât cincizeci. Schimbând numele, nu schimbi obiectul. O cantitate de grâu, fie oferită, fie cerută, nici nu ar scădea, nici nu ar spori numai prin schimbarea numelui. Astfel, raportul dintre cerere şi ofertă rămânând acelaşi în ciuda acestor schimbări de nume, preţul grâului nu va suferi nici o schimbare reală. Când se vorbeşte despre cerere şi ofertă, prin aceasta se înţelege cererea şi oferta lucrurilor, şi nicidecum a numelui lor. Filip I nu era fabricant de aur şi de argint, cum spune d-l Proudhon; el fabrica nume de monede. Dacă aţi da nişte caşmiruri franceze drept caşmiruri asiatice, s-ar putea să înşelaţi pe unul sau pe doi cumpărători; dar, înşelătoria odată descoperită, aşa-zisele caşmiruri asiatice vor scădea la preţul caşmirurilor franceze. Dând aurului şi argintului o etichetă falsă, regele Filip I putea să înşele lumea numai atâta imp cât frauda sa nu era descoperită. Ca oricare alt negustor, el îşi înşela clienţii printr-o falsă calificare a mărfii; aceasta nu putea să dureze mult timp. Mai devreme sau mai târziu el trebuia să suporte rigorile legilor comerciale. Aceasta voia oare să dovedească d-l Proudhon? Nu. După părerea lui, banii îşi primesc valoarea de la suveran, nu din comerţ. Şi ce a dovedit el în realitate? Nimic altceva decât că este mai suveran comerţul decât suveranul. Dacă suveranul porunceşte ca o marcă să fie pe viitor două mărci, comerţul va dovedi întotdeauna că aceste două mărci nu valorează mai mult decât o marcă dinainte.</p>', '<p><a id="p241"></a>Cu toate acestea, chestiunea valorii deterinate prin cantitatea de muncă nu a făcut nici un pas înainte. Tot încă nu s-a decis dacă valoarea acestor două mărci redevenite marca dinainte este determinată de cheltuielile de producţie sau de legea cererii şi ofertei.</p>', '<p><a id="p242"></a>D-l Proudhon continuă:</p>', '<blockquote><a id="p243"></a>„Ar trebui chiar să luăm în considerare că, dacă ar fi stat în puterea regelui să dubleze masa banilor în loc să-i falsifice, valoarea de schimb a aurului şi a argintului ar fi scăzut de îndată la jumătate, tot din cauza proporţionalităţii şi a echilibrului“.</blockquote>', '<p><a id="p244"></a>Dacă această părere, pe care d-l Proudhon o împărtăşeşte cu ceilalţi economişti, este justă, ea pledează în favoarea teoriei lor cu privire la cerere şi ofertă, iar nu în favoarea proporţionalităţii d-lui Proudhon. Căci indiferent de cantitatea de muncă încorporată în masa dublă de aur şi de argint, valoarea ei ar fi scăzut la jumătate dacă cererea ar fi rămas aceeaşi şi oferta s-ar fi dublat. Sau poate, din întâmplare, de data aceasta <i>„legea proporţionalităţii“</i> coincide cu legea atât de dispreţuită a cererii şi ofertei? Justa proporţionalitate a d-lui Proudhon este într-adevăr atât de elastică, se pretează la atâtea variaţii, combinări şi permutări, încât s-ar putea foarte bine să coincidă câteodată cu raportul dintre cerere şi ofertă.</p>', '<p><a id="p245"></a>A afirma că „orice marfă se poate schimba, cel puţin de drept“, dacă nu de fapt, invocând rolul pe care îl joacă aurul şi argintul, înseamnă a nu cunoaşte acest rol. Aurul şi argintul pot fi schimbate de drept numai pentru că pot fi schimbate de fapt, şi ele sunt schimbate de fapt pentru că organizarea actuală a producţiei are nevoie de un mijloc universal de schimb. Dreptul nu este decât recunoaşterea oficială a realităţii.</p>', '<p><a id="p246"></a>Am văzut că exemplul banilor ca aplicare practică a valorii care a ajuns să se constituie a fost ales de d-l Proudhon numai pentru a strecura toată teoria sa cu privire la schimb, adică pentru a dovedi că orice marfă evaluată prin cheltuielile ei de producţie trebuie să ajungă la starea de bani. Toate acestea ar fi foarte bune dacă nu ar exista inconvenientul că dintre toate mărfurile tocmai aurul şi argintul ca monedă sunt singurele care nu se determină prin cheltuielile lor de producţie; şi aceasta este atât de adevărat, încât în circulaţie ele pot fi înlocuite prin hârtie. Atâta timp cât va exista o anumită proporţie între nevoile circulaţiei şi cantitatea de bani emisă, indiferent dacă banii sunt de hârtie, de aur, de platină sau de aramă, nu va putea fi vorba de menţinerea unei proporţii între valoarea intrinsecă (determinată de cheltuielile de producţie) şi valoarea nominală a banilor. Fără îndoială, în comerţul internaţional banii sunt determinaţi de timpul de muncă, ca orice altă marfă. Dar, în comerţul internaţional, aurul şi argintul sunt mijloace de schimb ca produs, şi nu ca monedă, adică pierd caracterul de „stabilitate şi autenticitate“, de „consfinţire suverană“, care formează, după d-l Proudhon, caracterul lor specific. Ricardo a înţeles atât de bine acest adevăr, încât, după ce şi-a bazat întregul sistem pe valoarea determinată prin timpul de muncă şi după ce a spus: <i>„Aurul şi argintul</i>, la fel ca toate celelalte mărfuri, nu au valoare decât proporţional cu cantitatea de muncă necesară pentru a le produce şi a le aduce pe piaţă“, el adaugă totuşi că valoarea <i>banilor</i> nu este determinată de timpul de muncă încorporat în materialul lor, ci numai de legea cererii şi ofertei.</p>', '<blockquote><a id="p247"></a>„Deşi banii de hârtie nu au o valoare intrinsecă, totuşi, dacă li se limitează cantitatea, valoarea lor de schimb poate să egaleze, ca sumă, valoarea unor monede metalice sau a unor lingouri evaluate in bani. În virtutea aceluiaşi principiu, adică datorită limitării cantităţii de bani, monedele uzate pot circula reprezentând aceeaşi valoare pe care ele ar avea-o dacă titlul şi greutatea lor ar fi cele fixate prin lege, şi nu valoarea intrinsecă a metalului pur pe care l-ar conţine. Iată de ce, în istoria banilor englezi, vom constata că numerarul nostru nu a fost niciodată depreciat în proporţia în care s-a uzat. Motivul este că nu a fost niciodată sporit în proporţie cu deprecierea lui“ (Ricardo, op. cit.).</blockquote>', '<p><a id="p248"></a>Iată ce observă J.-B. Say referitor la acest pasaj din Ricardo:</p>', '<blockquote><a id="p249"></a>„Acest exemplu este suficient, mi se pare, pentru a-l convinge pe autor că baza tuturor valorilor nu este cantitatea de muncă necesară pentru a produce o marfă, ci nevoia pe care o avem de ea şi raritatea ei“. <a href="javascript:void(0);" id="n24">[24]</a></blockquote>', '<p><a id="p250"></a>Astfel banii, care pentru Ricardo nu mai reprezintă o valoare determinată prin timpul de muncă şi pe care J.-B. Say îi ia din această cauză drept exemplu pentru a-l convinge pe Ricardo că nici celelalte valori nu pot fi determinate prin timpul de muncă, aceşti bani, zic, pe care J.-B. Say îi ia ca exemplu de valoare determinată exclusiv prin ofertă şi cerere devin pentru d-l Proudhon prin excelenţă un exemplu de aplicare a valorii constituite... prin timpul de muncă.</p>', '<p><a id="p251"></a>În sfârşit, dacă banii nu sunt o „valoare constituită“ prin timpul de muncă, cu atât mai puţin pot ei să aibă ceva comun cu justa „proporţionalitate“ a d-lui Proudhon. Aurul şi argintul pot să fie întotdeauna schimbate pentru că au funcţiunea specială de a servi drept mijloc universal de schimb, şi nicidecum pentru că există în cantitate proporţională cu ansamblul avuţiilor; sau, mai bine zis, ele sunt întotdeauna proporţionale pentru că, dintre toate mărfurile, numai ele servesc ca bani, ca mijloc universal de schimb, indiferent de cantitatea lor în raport cu ansamblul avuţiei.</p>', '<blockquote><a id="p252"></a>„Nu pot fi niciodată atâţia bani în circulaţie încât să prisosească; căci, dacă veţi scădea valoarea banilor, se va mări proporţional cantitatea, iar dacă veţi spori valoarea lor le veţi reduce cantitatea“ (Ricardo).</blockquote>', '<p><a id="p253"></a>„Ce încurcătură este şi economia politică!“ — exclamă d-l Proudhon.</p>', '<blockquote><a id="p254"></a>„Aur blestemat! — exclamă înveselit un comunist (prin gura d-lui Proudhon). — S-ar putea spune tot atât de bine: grâu blestemat, viţă blestemată, oi blestemate! deoarece, ca şi aurul şi argintul, <i>orice valoare comercială</i> trebuie să ajungă la o determinare exactă şi riguroasă“.</blockquote>', '<p><a id="p255"></a>Ideea de a atribui oilor şi viţei de vie calitatea de bani nu este nouă. În Franţa, ea datează din secolul lui Ludovic al XIV-lea. Pe atunci a început să se stabilească atotputernicia banilor şi lumea se plângea de deprecierea tuturor celorlalte mărfuri, aşteptând cu nerăbdare momentul când „orice valoare comercială“ va ajunge la exacta şi la riguroasa ei determinare, la starea de bani. Iată ce găsim încă la Boisguillebert, unul dintre cei mai vechi economişti ai Franţei:</p>', '<blockquote><a id="p256"></a>„Prin această participare nelimitată de concurenţi care vor fi înseşi mărfurile revenite la justa lor valoare, banii vor fi readuşi atunci în limitele lor naturale“ („Economistes financiers du dix-huitième siècle“, <a href="javascript:void(0);" id="n25">[25]</a> pag. 422, edit. Daire).</blockquote>', '<p><a id="p257"></a>Se vede că primele iluzii ale burgheziei sunt şi ultimele ei iluzii.</p>', '<h6 id="sigil_toc_id_5" style="text-align: center;"><a id="p258"></a>B. Excedentul de muncă</h6>', '<blockquote><a id="p259"></a>„În anumite lucrări de economie politică se găseşte următoarea ipoteză absurdă: dacă preţul tuturor lucrurilor s-ar dubla... Ca şi cum preţul oricărui lucru nu ar fi proporţia dintre lucruri, ca şi cum s-ar putea dubla o proporţie, un raport, o lege!“ (Proudhon, vol. I, pag. 81).</blockquote>', '<p><a id="p260"></a>Economiştii au făcut această greşeală pentru că nu au ştiut să aplice „legea proporţionalităţii“ şi a „valorii constituite“.</p>', '<p><a id="p261"></a>Din nefericire, chiar în lucrarea d-lui Proudhon, vol. I, pag. 110, se poate găsi această ipoteză absurdă că, „dacă salariul ar creşte în mod general, preţul tuturor lucrurilor ar creşte şi el“. Mi mult, dacă în anumite lucrări de economie politică se întâlneşte fraza în chestiune, tot acolo se află şi explicarea ei.</p>', '<blockquote><a id="p262"></a>„Dacă se spune că preţul tuturor mărfurilor creşte sau scade, se exclude întotdeauna o marfă sau alta; în general, marfa exclusă sunt banii sau munca“ („Enciclopaedia Metropolitana, or Universal Dictionary of Knowledge“, vol. IV, în articolul „Political Economy“ de Senior, Londra, 1836. <a href="javascript:void(0);" id="n26">[26]</a> Vezi, de asemenea, pentru această expresie, J.-St. Mill, „Essays on some unsettled questions of political economy“, Londra, 1844, şi Tooke, „An history of prices“ etc., Londra, 1838). <a href="javascript:void(0);" id="n27">[27]</a></blockquote>', '<p><a id="p263"></a>Să trecem acum la a <i>doua aplicare</i> a „valorii constituite“ şi la alte proporţionalităţi, care au singurul defect de a nu fi prea proporţionate; să vedem dacă d-l Proudhon izbuteşte aici mai bine decât în cazul <i>transformării</i> oilor <i>în bani</i>.</p>', '<blockquote><a id="p264"></a>„O axiomă admisă în general de către economişti este aceea că orice muncă trebuie să dea un excedent. Această teză este pentru mine un adevăr universal şi absolut: este corolarul legii proporţionalităţii, care poate fi privită drept rezultatul întregii ştiinţe economice. Dar să mă ierte economiştii: principiul enunţat în teoria lor că <i>orice muncă trebuie să dea un excedent</i> este lipsit de sens şi nu poate să fie <i>demonstrat“</i> (Proudhon).</blockquote>', '<p><a id="p265"></a>Pentru a dovedi că orice muncă trebuie să dea un excedent, d-l Proudhon personifică societatea; el face din ea o societate personală, o societate care nu este nicidecum societatea persoanelor, deoarece are legile ei proprii, care nu au nimic comun cu persoanele din care se compune societatea, şi „inteligenţa ei proprie“, care nu este o inteligenţă în sensul comun, ci o inteligenţă ieşită din comun. D-l Proudhon reproşează economiştilor că ei nu au înţeles personalitatea acestei fiinţe colective. Ne rezervăm plăcerea de a-i opune următorul pasaj din lucrarea unui economist american care reproşează celorlalţi economişti exact contrarul:</p>', '<blockquote><a id="p266"></a>„Entitatea morală (the moral entity) — fiinţa gramaticală (the grammatical being) numită societate — a fost investită cu atribute care nu au o existenţă reală decât în imaginaţia acelora care dintr-un cuvânt fac un lucru... Iată ce a dat naştere în economia politică la atâtea greutăţi şi la atâtea greşeli regretabile“ (Th. Cooper. „Lectures on the Elements of Political economy“, Columbia, 1826). <a href="javascript:void(0);" id="n28">[28]</a></blockquote>', '<blockquote><a id="p267"></a>„În ceea ce îi priveşte pe indivizi, acest principiu al excedentului de muncă — continuă d-l Proudhon — nu este just decât în măsura în care emană de la societatea ale cărei legi exercită acţiunea lor binefăcătoare asupra acestor indivizi“.</blockquote>', '<p><a id="p268"></a>Oare prin aceasta d-l Proudhon vrea să spună pur şi simplu că producţia individului social depăşeşte pe aceea a individului izolat? Oare despre acest excedent al producţiei indivizilor asociaţi faţă de aceea a indivizilor neasociaţi vrea să vorbească d-l Proudhon? Dacă este aşa, vom putea să-i cităm o sută de economişti care au exprimat acest adevăr simplu fără misticismul în care d-l Proudhon se învăluie. Iată ce spune, de pildă, d-l Sadler:</p>', '<blockquote><a id="p269"></a>„Munca asociată dă rezultate pe care munca individuală nu le-ar putea da niciodată. Deci, pe măsură ce omenirea va creşte ca număr, produsele muncii ei unite vor întrece cu mult suma unui simplu adaos corespunzător acestei creşteri... În muncile mecanizate, ca şi în lucrările ştiinţifice, un om poate să facă actualmente într-o zi mai mult decât un individ izolat în decursul unei vieţi întregi. Axioma matematicienilor că întregul este egal cu părţile, aplicată la subiectul nostru, nu mai este adevărată. În ce priveşte munca, acest mare stâlp al existenţei umane (the great pillar of human existence), se poate spune că produsul eforturilor unite întrece cu mult tot ceea ce eforturile individuale şi separate ar putea vreodată să producă“ (T. Sadler. „The law of population“, Londra, 1830). <a href="javascript:void(0);" id="n29">[29]</a></blockquote>', '<p><a id="p270"></a>Să revenim la d-l Proudhon. Excedentul de muncă, spune el, se explică prin societatea-persoană. Viaţa acestei persoane urmează legi opuse legilor care determină activitatea omului ca individ, lucru pe care el vrea să-l dovedească prin <i>„fapte“</i>.</p>', '<blockquote><a id="p271"></a>„Descoperirea unui procedeu economic nu poate niciodată să aducă inventatorului un profit egal cu acela pe care îl aduce societăţii... S-a observat că întreprinderile de cale ferată sunt într-o măsură cu mult mai mică un izvor de bogăţie pentru antreprenori decât pentru stat... Preţul mediu pentru transportul de mărfuri este de 18 centime de tonă-kilometru, marfă ridicată şi predată la depozit. S-a calculat că la acest preţ o întreprindere obişnuită de cale ferată nu ar obţine nici 10% beneficiu net, adică aproximativ un beneficiu egal cu cel al unei întreprinderi de cărăuşie. Dar să admitem că viteza transporturilor pe calea ferată se află în raport de 4 la 1 faţă de cărăuşie; în cazul acesta, dat fiind că în societate timpul este însăşi valoarea, la un preţ egal calea ferată va prezenta faţă de cărăuşie un avantaj de 400%. Totuşi, acest avantaj enorm, foarte real pentru societate, nu se realizează nici pe departe în aceeaşi proporţie pentru cărăuş, care, în timp ce aduce societăţii un avantaj de 400%, nu scoate pentru el nici 10%. Să presupunem într-adevăr, pentru a concretiza lucrurile şi mai mult, că tariful pe calea ferată a fost urcat la 25 de centime, cel al cărăuşiei rămânând de 18; în cazul acesta calea ferată va pierde de îndată toate transporturile de mărfuri. Expeditori, destinatari, toată lumea ar reveni la camioane sau chiar la căruţe dacă va fi nevoie. Locomotiva ar fi părăsită: un avantaj social de 400% ar fi sacrificat unei pierderi particulare de 35%. Motivul este uşor de înţeles: avantajul care rezultă din rapiditatea transportului pe calea ferată este absolut social şi fiecare individ nu participă la el decât într-o proporţie minimă (să nu uităm că în momentul de faţă nu este vorba decât de transportul de mărfuri), în timp ce pierderea loveşte direct în consumator. Un beneficiu social de 400 reprezintă pentru individ, dacă societatea este numai de 1.000.000 de oameni, 4/10.000, în timp ce o pierdere de 33% pentru consumator ar presupune un deficit social de 33.000.000“ (Proudhon).</blockquote>', '<p><a id="p272"></a>Nu ne oprim asupra faptului că d-l Proudhon exprimă o viteză împătrită prin 400% din viteza iniţială; dar a pune în raport procentele de viteză cu procentele de profit şi a stabili o proporţie între două raporturi care, deşi pot fi măsurate fiecare în parte prin procente, nu se pot totuşi măsura între ele înseamnă a stabili o proporţie între procente şi a lăsa deoparte obiectele la care se referă procentele.</p>', '<p><a id="p273"></a>Procentele rămân întotdeauna procente. 10% şi 400% sunt comensurabile; ele se află în acelaşi raport ca 10 faţă de 400. Deci, conchide d-l Proudhon, un profit de 10% valorează de 40 de ori mai puţin decât o viteză împătrită. Ca să salveze aparenţele, el spune că pentu societate timpul înseamnă bani (time is money). Această eroare provine din faptul că, în mod confuz, el îşi aminteşte că există un raport între valoare şi timpul de muncă şi se grăbeşte deci să asimileze timpul de muncă cu timpul de transport, adică să identifice cu societatea întreagă pe cei câţiva mecanici, şefi de tren şi însoţitori al căror timp de muncă coincide într-adevăr cu timpul de transport. Iată viteza devenită deodată capital, şi în acest caz el are deplină dreptate să spună: „Un beneficiu de 400% va fi sacrificat unei pierderi de 35%“. După ce a stabilit această ciudată teză ca matematician, el ne-o explică ca economist.</p>', '<p><a id="p274"></a>„Un beneficiu social de 400 reprezintă pentru individ, dacă societatea este numai de 1.000.000 de oameni, 4/10.000“. De acord; dar nu este vorba de 400, ci de 400%, iar un beneficiu de 400% reprezintă şi pentru individ 400%, nici mai mult nici mai puţin. Indiferent care ar fi capitalul, dividendele se vor stabili tot după raportul de 400%. Ce face d-l Proudhon? El ia procentele drept capital şi, parcă temându-se că confuzia lui nu este încă destul de vădită, de „concretă“, continuă:</p>', '<p><a id="p275"></a>„O pierdere de 33% pentru consumator ar presupune un deficit social de 33.000.000“. 33% pierdere pentru un consumator înseamnă 33% pierdere pentru un milion de consumatori. Cum poate deci d-l Proudhon să spună cu certitudine că deficitul social, în cazul unei pierderi de 33%, se va ridica la 33.000.000, când nu cunoaşte nici capitalul social şi nici măcar capitalul vreunuia dintre cei interesaţi? Nu-i era, aşadar, de ajuns d-lui Proudhon că a confundat capitalul cu procentele; el se întrece pe sine însuşi, identificând capitalul investit într-o întreprindere cu numărul celor interesaţi.</p>', '<p><a id="p276"></a>„Într-adevăr, să presupunem, pentru a concretiza lucrurile şi mai mult“, un capital determinat. Un profit social de 400% împărţit la un milion de participanţi, fiecare investind un franc, dă un beneficiu de 4 franci de persoană, şi nu 0,0004, cum pretinde d-l Proudhon. La fel o pierdere de 33% de fiecare participant reprezintă un deficit social de 330.000 de franci, şi nu de 33.000.000 (100:33 = 1.000.000:330.000).</p>', '<p><a id="p277"></a>D-l Proudhon, preocupat de teoria sa a societăţii-persoană, uită să facă împărţirea cu 100; el obţine astfel 330.000 de franci pierdere; dar 4 franci profit de persoană însumează pentru societate 4.000.000 de franci profit. Rămâne pentru societate un profit net de 3.670.000 de franci. Acest calcul exact răstoarnă demonstraţia d-lui Proudhon: beneiciile şi pierderile societăţii nu sunt invers proporţionale cu beneficiile şi cu pierderile indivizilor.</p>', '<p><a id="p278"></a>După ce am corectat aceste simple erori de calcul, să cercetăm care ar fi consecinţele dacă, făcând abstracţie de greşelile de calcul, am admite pentru căile ferate acest raport între viteză şi capital, aşa cum îl dă d-l Proudhon. Să presupunem că un transport de patru ori mai rapid costă de patru ori mai mult; acest transport nu ar da mai puţin profit decât cărăuşia, care este de patru ori mai înceată şi costă un sfert din cheltuieli. Dacă cărăuşia ia 18 centime, calea ferată ar putea lua 72 de centime. Aceasta ar fi cu „exactitate matematică“ consecinţa presupunerilor d-lui Proudhon, făcând bineînţeles din nou abstracţie de erorile sale de calcul. Dar iată că pe neaşteptate el ne spune că, dacă în loc de 72 de centime calea ferată nu ar lua decât 25, ea ar pierde de îndată toate transporturile de mărfuri. Evident, trebuie să ne întoarcem la camioane şi chiar la căruţe. Vrem numai să-i dăm un sfat d-lui Proudhon: să nu uite în al său <i>„Program al asociaţiei progresive“</i> să facă împărţirea cu 100. Dar vai! Nu trebuie să ne facem iluzii că sfatul nostru va fi ascultat, căci d-l Proudhon este atât de încântat de calculul său „progresiv“ care corespunde „asociaţiei progresive“, încât exclamă cu multă emfază:</p>', '<blockquote><a id="p279"></a>„Am arătat în capitolul al II-lea, prin rezolvarea antinomiei valorii, că avantajul oricărei descoperiri utile este, orice s-ar spune, incomparabil mai mic pentru inventator decât pentru societate; am demonstrat acest lucru <i>cu o exactitate matematică!“</i></blockquote>', '<p><a id="p280"></a>Să revenim la ficţiunea societăţii-persoană, ficţiune care nu avea alt scop decât să dovedească un simplu adevăr, şi anume o invenţie nouă care permite să se producă cu aceeaşi cantitate de muncă o cantitate mai mare de marfă face să scadă valoarea de schimb a produsului. Deci societatea realizează un profit nu pentru că ar obţine mai multe valori de schimb, ci pentru că obţine mai multe mărfuri în schimbul aceleiaşi valori. Cât despre inventator, concurenţa face să scadă treptat profitul lui la nivelul general al profiturilor. A dovedit oare d-l Proudhon această teză, aşa cum a avut intenţia s-o facă? Nu. Aceasta nu-l împiedică totuşi să reproşeze economiştilor că nu au demonstrat-o. Pentru a-i dovedi contrarul, nu vom cita decât pe Ricardo şi pe Lauderdale: Ricardo, întemeietorul şcolii care determină valoarea prin timpul de muncă; Lauderdale, unul dintre apărătorii cei mai îndârjiţi ai determinării valorii prin cerere şi ofertă. Amândoi au demonstrat aceeaşi teză.</p>', '<blockquote><a id="p281"></a>„Înlesnind mereu producţia, micşorăm mereu valoarea unora dintre mărfurile produse mai înainte, cu toate că prin acelaşi mijloc noi nu numai că mărim avuţia naţională, dar mărim în acelaşi timp şi posibilitatea de a produce pe viitor... De îndată ce, cu ajutorul maşinilor sau prin cunoştinţele noastre de fizică, silim forţele naturii să facă lucrul pe care înainte îl făcea omul, scade în consecinţă valoarea de schimb a acestui lucru. Dacă pentru a pune în mişcare o moară de grâu ar fi nevoie de zece oameni şi s-ar descoperi că cu ajutorul vântului sau al apei munca acestor zece oameni poate fi economisită, valoarea făinii produse prin acţiunea morii ar scădea din acel moment proporţional cu cantitatea de muncă economisită şi societatea s-ar îmbogăţi cu întraga valoare a lucrurilor pe care munca acestor zece oameni le-ar putea produce, fără ca prin aceasta fondurile destinate întreţinerii muncitorilor să sufere nici cea mai mică scădere“ (Ricardo).</blockquote>', '<p><a id="p282"></a>La rândul lui, Lauderdale spune:</p>', '<blockquote><a id="p283"></a>„Profitul capitalurilor provine întotdeauna din faptul că ele înlocuiesc o parte din munca pe care omul ar trebui s-o îndeplinească cu mâinile sale sau din faptul că ele efectuează o parte din munca care depăşeşte puterea personală a omului şi pe care nu ar putea s-o execute el însuşi. Micul beneficiu pe care îl au de obicei proprietarii de maşini, comparat cu preţul muncii pe care acestea o înlocuiesc, va da, poate, naştere unor indoieli în ceea ce priveşte justeţea acestei păreri. O pompă mecanică, de exemplu, scoate într-o zi dintr-o mână de cărbuni mai multă apă decât ar putea să scoată cu braţele trei sute de oameni chiar cu ajutorul hârdaielor; şi nu încape îndoială că pompa înlocuieşte munca lor cu mult mai puţină cheltuială. Acelaşi lucru se poate spune despre toate maşinile. Ele îndeplinesc la un preţ mai scăzut munca efectuată înainte de oamenii pe care ele i-au înlocuit... Să zicem că se dă un brevet inventatorului unei maşini care face munca a patru oameni; deoarece privilegiul exclusiv împiedică orice concurenţă, în afară de aceea care rezultă din munca muncitorilor înlocuiţi cu maşină, este limpede că, tot timpul cât va dura privilegiul, salariul acestora va fi măsura preţului pe care inventatorul trebuie să-l fixeze pentru produsele sale; adică, pentru a asigura desfacerea produselor sale, el va trebui să ceară ceva mai puţin decât salariul muncii pe care o înlocuieşte maşina sa. Dar de îndată ce încetează privilegiul şi apar alte maşini de acelaşi fel, ele rivalizează cu a sa. Atunci el îşi va fixa preţul după principiul general, în raport cu abundenţa maşinilor. Profitul capitalurilor folosite..., cu toate că rezultă dintr-o muncă înlocuită, se stabileşte în cele din urmă nu după valoarea acestei munci, ci, ca în toate celelalte cazuri, în funcţie de concurenţa dintre proprietarii de capitaluri; gradul acestei concurenţe este întotdeauna determinat de proporţia dintre capitalurile oferite pentru acest scop şi cererea pentru aceste capitaluri“.</blockquote>', '<p><a id="p284"></a>Deci, în ultimă analiză, rezultă că, atâta timp cât profitul va fi mai mare într-o ramură industrială decât în altele, vor exista întotdeauna capitaluri care se vor îndrepta spre această ramură, până când rata profitului va fi scăzut la nivelul comun.</p>', '<p><a id="p285"></a>Am văzut adineauri că exemplul cu căile ferate nu era deloc potrivit pentru a lămuri cât de puţin ficţiunea societăţii-persoană. Totuşi d-l Proudhon îşi reia fără să se sfiască cuvântarea:</p>', '<blockquote><a id="p286"></a>„O dată ce aceste chestiuni au fost clarificate, nimic mai uşor decât să explicăm de ce munca fiecărui producător trebuie să-i dea un excedent“.</blockquote>', '<p><a id="p287"></a>Ceea ce urmează acum aparţine antichităţii clasice. O povestire poetică pentru recrearea cititorului după oboseala pe care trebuie să i-o fi pricinuit rigurozitatea demonstraţiilor matematice care au precedat. D-l Proudhon dă societăţii-persoană numele de <i>Prometeu</i>, ale cărui măreţe fapte le glorifică după cum urmează:</p>', '<blockquote><a id="p288"></a>„La început, ieşind din sânul naturii, Prometeu se trezeşte la viaţă cuprins de o toropeală plină de farmec“ etc. etc. „Prometeu se apucă de lucru, şi din prima zi, prima zi a celei de-a doua creaţii, produsul lui Prometeu, adică bogăţia sa, bunăstarea sa, este egală cu zece. A doua zi Prometeu îşi divide munca, iar produsul său devine egal cu o sută. A treia zi şi în fiecare din zilele următoare Prometeu inventează maşini, descoperă noi proprietăţi ale corpurilor, noi forţe în natură... Cu fiecare pas pe care îl face activitatea sa, indicele producţiei sale creşte şi îi anunţă un surplus de fericire. Şi, în sfârşit, deoarece pentru el a consuma înseamnă a produce, este limpede că fiecare zi de consum, neluându-i decât produsul zilei din ajun, îi lasă un excedent de produse pentru ziua următoare“.</blockquote>', '<p><a id="p289"></a>Acest Prometeu al d-lui Proudhon este un personaj ciudat, la fel de slab în logică ca şi în economie politică. Atâta timp cât Prometeu ne învaţă că numai diviziunea muncii, aplicarea maşinilor, folosirea forţelor naturii şi a capacităţii tehnice sporesc forţa productivă a oamenilor şi dau un excedent în comparaţie cu produsul muncii izolate, acest nou Prometeu nu are decât un singur cusur: acela de a veni prea târziu. Dar de îndată ce Prometeu se apucă să vorbească despre producţie şi consum, el devine într-adevăr grotesc. Pentru el, a consuma înseamnă a produce; el consumă a doua zi ceea ce a produs în ajun; astfel el are întotdeauna un avans de o zi; acest avans de o zi este „excedentul său de muncă“. Dar, consumând a doua zi ceea ce a produs în ajun, el trebuie totuşi în prima zi care nu avea ajun să fi lucrat pentru două zile, ca să aibă după aceea un avans de o zi. Cum a câştigat Prometeu acest excedent în prima zi, când nu exista nici diviziunea muncii, nici maşini şi nici nu se cunoşteau alte forţe fizice în afară de aceea a focului? Astfel, cu toată întoarcerea „la prima zi a celei de-a doua creaţii“, chestiunea nu a înaintat nici cu un pas. Această manieră de a explica lucrurile — în parte ebraică, în parte greacă, totodată mistică şi alegorică — îi dă d-lui Proudhon tot dreptul de a spune:</p>', '<blockquote><a id="p290"></a>„Am demonstrat teoretic şi faptic principiul că orice muncă trebuie să dea un excedent“.</blockquote>', '<p><a id="p291"></a>Faptele constituie faimosul calcul progresiv; teoria este mitul lui Prometeu.</p>', '<blockquote><a id="p292"></a>„Dar — continuă d-l Proudhon — acest principiu, care este tot atât de sigur ca şi o axiomă matematică, este încă departe de a fi înfăptuit pentru toată lumea. Cu toate că progresul industriei colective face ca fiecare zi de muncă individuală să dea o producţie tot mai mare, ceea ce ar trebui să aibă drept consecinţă inevitabilă îmbogăţirea permanentă a muncitorului, deşi salariul său ar rămâne acelaşi, vedem totuşi că în societate o parte se îmbogăţeşte mereu, iar alta trăieşte în mizerie“.</blockquote>', '<p><a id="p293"></a>În 1710 populaţia Regatului Unit al Marii Britanii era de 15.000.000, iar populaţia productivă de 3.000.000. Capacitatea tehnică a producţiei era corespunzătoare unei populaţii cu aproximativ 12.000.000 mai mari; forţele productive însumau deci 15.000.000. Prin urmare, raportul dintre forţele productive şi populaţie era de 1 la 1, iar cel dintre productivitatea capacităţii tehnice şi productivitatea muncii manuale era de 4 la 1.</p>', '<p><a id="p294"></a>În 1840 populaţia nu depăşea 30.000.000; populaţia productivă era de 6.000.000, în timp ce capacitatea tehnică ajunsese la 650.000.000, adică se afla într-un raport de 21 la 1 faţă de populaţie şi de 108 la 1 faţă de productivitatea muncii manuale.</p>', '<p><a id="p295"></a>În societatea engleză, productivitatea zilei de muncă a sporit deci în 70 de ani cu 2.700%, adică în 1840 se producea într-o zi de 27 de ori mai mult ca în 1710. După părerea d-lui Proudhon s-ar naşte următoarea întrebare: cum se face că muncitorul englez din 1840 nu era de 27 de ori mai bogat decât cel din 1710? O astfel de întrebare presupune, desigur, că englezii ar fi putut produce aceste bogăţii fără să fi existat condiţiile istorice în cadrul cărora ele au fost produse, ca acumularea privată a capitalurilor, diviziunea modenă a muncii, fabricile, concurenţa anarhică, munca salariată, în sfârşit tot ce se bazează pe antagonismul dintre clase. Or, tocmai acestea erau condiţiile necesare pentru dezvoltarea forţelor productive şi creşterea excedentului de muncă. Aşadar, pentru a obţine această dezvoltare a forţelor productive şi a acestui excedent de muncă, a trebuit să existe clase care să se îmbogăţească şi clase care să trăiască în mizerie.</p>', '<p><a id="p296"></a>Prin urmare, ce este în ultimă instanţă acest Prometeu reînviat de d-l Proudhon? El este societatea, relaţiile sociale bazate pe antagonismul dintre clase. Aceste relaţii nu sunt relaţii de la individ la individ, ci de la muncitor la capitalist, de la fermier la proprietar funciar etc. Înlăturaţi aceste relaţii şi veţi desfiinţa întreaga societate, iar din Prometeul vostru nu va mai rămâne decât o fantomă fără braţe şi fără picioare, adică fără fabrici, fără diviziune a muncii, în sfârşit lipsită de toate cele cu care aţi înzestrat-o la început pentru a o face să obţină acest excedent de muncă.</p>', '<p><a id="p297"></a>Dacă teoretic ar fi deci de ajuns să se interpreteze, aşa cum face d-l Proudhon, formula excedentului de muncă în sensul egalizării fără a se ţine seamă de condiţiile actuale ale producţiei, în practică ar fi de ajuns să se împartă în mod egal între muncitori toate bogăţiile câştigate până în prezent fără a schimba cu nimic condiţiile actuale de producţie. Această împărţire nu ar asigura, desigur, un prea mare confort fiecărui participant în parte.</p>', '<p><a id="p298"></a>Dar d-l Proudhon nu este atât de pesimist pe cât s-ar putea crede. Deoarece proporţionalitatea reprezintă pentru el totul, el trebuie să vadă neapărat în Prometeul existent, adică în societatea actuală, un început de realizare a ideii sale preferate.</p>', '<blockquote><a id="p299"></a>„Dar pretutindeni progresul bogăţiei, adică proporţionalitatea valorilor, este legea dominantă; şi când economiştii opun plângerilor partidului social creşterea progresivă a avuţiei publice şi îndulcirea condiţiilor chiar şi ale celei mai nenorocite clase, ei proclamă, fără să bănuiască, un adevăr care condamnă teoriile lor“.</blockquote>', '<p><a id="p300"></a>Ce este, aşadar, bogăţia colectivă, avuţia publică? Ea este bogăţia burgheziei, nu a fiecărui burghez în parte. Ei bine! Economiştii nu au făcut altceva decât să demonstreze cum s-a dezvoltat şi cum trebuie să crească bogăţia burgheziei în cadrul relaţiilor de producţie existente. Cât despre clasele muncitoare, problema dacă situaţia lor s-a îmbunătăţit prin creşterea avuţiei pretins publice este încă foarte controversată. Dacă economiştii ne citează, în sprijinul optimismului lor, exemplul muncitorilor englezi din industria bumbacului, ei au în vedere numai situaţia acestora în rarele momente de prosperitate a comerţului. Aceste momente de prosperitate se află în „justa proporţionalitate“ de 3 la 10 faţă de perioadele de criză şi de stagnare. Dar poate că, vorbind de îmbunătăţire, economiştii au avut în vedere milioanele de muncitori care au trebuit să piară în Indiile orientale pentru a procura o dată la 10 ani 3 ani de prosperitate unui milion şi jumătate de muncitori din Anglia care lucrează în aceeaşi industrie.</p>', '<p><a id="p301"></a>Altfel stau lucrurile în ceea ce priveşle chestiunea participării temporare la creşterea avuţiei publice. Faptul participării temporare se explică prin teoria economiştilor. Este o confirmare, şi nicidecum o „condamnare“, cum susţine d-l Proudhon. Dacă este ceva de condamnat, aceasta ar fi, desigur, sistemul d-lui Proudhon, care, după cum am văzut, l-ar reduce pe muncitor la minimul de salariu, cu toată creşterea avuţiei. Numai prin această reducere la minim a salariului muncitorului ar putea d-l Proudhon să aplice principiul justei proporţionalităţi a valorilor şi principiul „valorii constituite“ prin timpul de muncă. Deoarece, datorită concurenţei, salariul oscilează peste sau sub preţul alimentelor necesare pentru întreţinerea muncitorului, acesta poate să beneficieze într-o măsură oarecare de creşterea avuţiei publice, dar poate să şi moară de mizerie. Aceasta este teoria economiştilor care nu-şi fac iluzii.</p>', '<p><a id="p302"></a>După lungile sale divagaţii cu privire la calea ferată, la Prometeu şi la noua societate care trebuie refăcută pe baza „valorii constituite“, d-l Proudhon se reculege; îl cuprinde emoţia şi exclamă pe un ton părintesc:</p>', '<blockquote><a id="p303"></a><i>„Îi implor</i> pe economişti să se întrebe un moment, în tăcerea inimii lor, departe de prejudecăţile care îi tulbură şi fără să ţină seama de posturile pe care le ocupă sau pe care le aşteaptă, fără să ţină seama de interesele pe care le slujesc, de sufragiile la care râvnesc, de distincţiile care le măgulesc vanitatea: să spună dacă până în această zi principiul că orice muncă trebuie să dea un excedent le-a apărut în înlănţuirea de premise şi de consecinţe înfăţişate de noi“.</blockquote>'],
'idChr': '1.1',
'title': 'CAPITOLUL I. O descoperire ştiinţifică',
},
{'content': ['<p class="mid" style="text-align: center;"><a id="p0"></a>CAPITOLUL AL II-LEA</p>', '<h3 style="text-align: center;" title="CAPITOLUL AL II-LEA. Metafizica economiei politice"><a id="p1"></a>Metafizica economiei politice</h3>', '<h5 id="sigil_toc_id_6" style="text-align: center;"><a id="p2"></a>§ I. Metoda</h5>', '<p><a id="p3"></a>Iată-ne în plină Germanie! Va trebui să ne ocupăm de metafizică vorbind despre economie politică. Dar şi aici nu facem decât să urmărim „contradicţiile“ d-lui Proudhon. Adineauri ne-a silit să vorbim englezeşte, să devenim noi înşine oarecum englezi. Acum se schimbă decorul. D-l Proudhon ne transportă în scumpa noastră patrie şi ne sileşte să reluăm, fără voie, calitatea noastră de germani.</p>', '<p><a id="p4"></a>Dacă englezul transformă omul în pălărie, germanul transformă pălăriile în idei. Englezul este Ricardo, bancher bogat şi economist distins; germanul este Hegel, simplu profesor de filozofie la Universitatea din Berlin.</p>', '<p><a id="p5"></a>Ludovic al XV-lea, ultimul rege absolutist care reprezenta decadenţa monarhiei franceze, avea la curte ca medic pe primul economist al Franţei. Acest medic, acest economist, reprezenta triumful iminent şi sigur al burgheziei franceze. Doctorul Quesnay a făcut din economia politică o ştiinţă; el a rezumat-o în faimosul său <i>„Tableau economique“</i>. În afară de cele o mie şi una de comentarii apărute în legătură cu acest tablou, mai avem un comentariu al doctorului însuşi. Este o „Analiză a tabloului economic“, urmată de „şapte <i>observaţii importante“</i>.</p>', '<p><a id="p6"></a>D-l Proudhon este un alt doctor Quesnay. El este Quesnay-ul metafizicii economiei politice.</p>', '<p><a id="p7"></a>Or, după Hegel, metafizica, întreaga filozofie, se reduce la metodă. Va trebui deci să căutăm să clarificăm metoda d-lui Proudhon, care este cel puţin tot atât de tenebroasă ca şi <i>„Tabloul economic“</i>. De aceea vom face şapte observaţii mai mult sau mai puţin importante. Dacă doctorul Proudhon nu este mulţumit de observaţiile noastre, nu are decât să-l facă pe abatele Baudeau şi să ne dea el însuşi „explicaţia metodei economice-metafizice“. <a href="javascript:void(0);" id="n30">[30]</a></p>', '<h6 id="sigil_toc_id_7" style="text-align: center;"><a id="p8"></a>Prima observaţie</h6>', '<blockquote><a id="p9"></a>„Noi nu facem o <i>istorie cronologică</i>, ci o <i>istorie a succesiunii ideilor</i>. Fazele sau categoriile economice sunt când concomitente, cind intervertite în <i>manifestarea</i> lor. Teoriile economice au totuşi <i>succesiunea</i> lor <i>logică</i> şi o <i>anumită ordine în intelect;</i> aceasta este ordinea cu a cărei descoperire ne mândrim“ (Proudhon, vol. I, pag. 145 şi 146).</blockquote>', '<p><a id="p10"></a>Hotărât, d-l Proudhon a vrut să-i sperie pe francezi, aruncându-le în faţă fraze cvasihegeliene. Este vorba deci de doi oameni: întâi de d-l Proudhon, apoi de Hegel. Prin ce se deosebeşte d-l Proudhon de ceilalţi economişti? Şi ce rol joacă Hegel în economia politică a d-lui Proudhon?</p>', '<p><a id="p11"></a>Economiştii consideră relaţiile de producţie burgheze, diviziunea muncii, creditul, banii etc., ca pe nişte categorii fixe, imuabile, eterne. D-l Proudhon, care găseşte aceste categorii gata formate, vrea să ne explice actul de formare, geneza acestor categorii, principii, legi, idei, gânduri.</p>', '<p><a id="p12"></a>Economiştii ne explică cum se produce în cadrul acestor relaţii, dar nu ne explică cum se produc aceste relaţii, adică mişcarea istorică care le dă naştere. Pentru d-l Proudhon aceste relaţii sunt nişte principii, categorii şi idei abstracte, şi lui nu-i rămâne decât să facă <i>ordine</i> în aceste idei, care se găsesc orânduite după alfabet la sfârşitul oricărui tratat de economie politică. Materialul economiştilor este viaţa activă şi palpitantă a oamenilor; materialul d-lui Proudhon sunt dogmele economiştilor. Dar din moment ce nu se ţine seama de dezvoltarea istorică a relaţiilor de producţie, ale căror categorii nu sunt decât expresia lor teoretică, din moment ce nu vrem să vedem în aceste categorii decât idei, gânduri spontane, independente de relaţiile reale, suntem nevoiţi să atribuim originea acestor idei mişcării raţiunii pure. Cum dă naştere raţiunea pură, eternă, impersonală acestor idei? Cum le produce ea?</p>', '<p><a id="p13"></a>Dacă am avea îndrăzneala d-lui Proudhon în materie de hegelianism, am spune: raţiunea se deosebeşte în sine însăşi de sine însăşi. Ce înseamnă aceasta? Raţiunea impersonală, neavând în afară de ea nici teren pe care să se pună, nici obiect căruia să i se opună, nici subiect cu care să se compună, se vede silită să facă o tumbă punându-se, opunându-se şi compunându-se — poziţie, opoziţie, compoziţie. Pe greceşte aşa ceva se cheamă: teză, antiteză şi sinteză. Celor care nu cunosc terminologia hegeliană, le vom da formula consacrată: afirmaţie, negaţie, negarea negaţiei. Iată ce înseamnă a spune lucrurilor pe nume. Desigur că nu e cabalistică, cu voia d-lui Proudhon, dar ăsta este limbajul acestei raţiuni atât de pure, rupte de individ. În locul individului comun, cu felul său obişnuit de a vorbi şi de a gândi, avem aici de-a face cu acest fel obişnuit, cu totul pur, minus individul.</p>', '<p><a id="p14"></a>Trebuie oare să ne mai mirăm că orice lucru se prezintă în ultimă abstracţie — căci este vorba de o abstracţie, şi nu de o analiză — ca o categorie logică? Trebuie oare să ne mai mirăm că, renunţând treptat la tot ceea ce constituie individualismul unei case, că făcând abstracţie de materialele din care este construită, de forma care o caracterizează, nu veţi mai avea decât un corp; că, făcând abstracţie de limitele acestui corp, nu veţi mai avea decât un spaţiu; că, făcând în sfârşit abstracţie de dimensiunile acestui spaţiu, veţi ajunge să nu mai aveţi decât cantitatea cu totul pură, o categorie logică? Astfel, eliminând prin abstracţie dintr-un subiect toate pretinsele accidente, însufleţite sau neînsufleţite, oameni sau lucruri, avem dreptate când spunem că, făcând ultima abstracţie, vom ajunge să avem ca substanţă categoriile logice. Astfel, metafizicienii care, făcând aceste abstracţii, îşi închipuie că tac analiză şi, pe măsură ce se îndepărtează tot mai mult de lucruri, îşi închipuie că se apropie într-atât de ele încât le pătrund, aceşti metafizicieni au la rândul lor dreptate când spun că lucrurile din lumea aceasta sunt broderii pe canavaua categoriilor logice. Iată prin ce se deosebeşte filozoful de creştin. Creştinul nu are decât o singură incarnare a logos-ului, în ciuda logicii; filozoful nu mai termină cu incarnările. Cine poate să se mai mire atunci că tot ce există, că tot ce trăieşte pe pământ şi sub apă poate prin abstractizare să fie redus la o categorie logică? că în felul acesta întreaga lume reală poate să se înece în lumea abstracţiilor, în lumea categoriilor logice?</p>', '<p><a id="p15"></a>Tot ce există, tot ce trăieşte pe pământ şi sub apă nu există, nu trăieşte decât printr-o mişcare oarecare. Astfel mişcarea istoriei dă naştere relaţiilor sociale, mişcarea industrială ne dă produsele industriale etc.</p>', '<p><a id="p16"></a>După cum prin metoda abstracţiilor noi transformăm orice lucru în categorie logică, tot astfel nu avem decât să facem abstracţie de orice caracter distinctiv al diferitelor mişcări pentru a ajunge la mişcarea abstractă, la mişcarea pur formală, la formula pur logică a mişcării. Dacă în categoriile logice se găseşte substanţa oricări lucru, ne putem închipui că în formula logică a mişcării se găseşte <i>metoda absolută</i>, care nu numai că explică orice lucru, dar implică şi mişcarea fiecărui lucru.</p>', '<p><a id="p17"></a>Aceasta este metoda absolută de care Hegel vorbeşte astfel:</p>', '<blockquote><a id="p18"></a>„Metoda este forţa absolută, unică, supremă, infinită, căreia nu-i poate rezista nici un obiect; ea este tendinţa raţiunii de a se regăsi, de a se recunoaşte pe ea însăşi în orice lucru“ („Logica“, vol. III). <a href="javascript:void(0);" id="n31">[31]</a></blockquote>', '<p><a id="p19"></a>Dacă orice lucru se reduce la o categorie logică, iar orice mişcare, orice act de producţie la metodă, rezultă de la sine că orice ansamblu de produse şi de producţie, de obiecte şi de mişcare se reduce la o metafizică aplicată. Ceea ce Hegel a făcut pentru religie, drept etc., d-l Proudhon încearcă să facă pentru economia politică.</p>', '<p><a id="p20"></a>Ce este deci această metodă absolută? Abstracţia mişcării. Ce este abstracţia mişcării? Mişcarea în stare abstractă. Ce este mişcarea în stare abstractă? Formula pur logică a mişcării sau mişcarea raţiunii pure. În ce constă mişcarea raţiunii pure? În a se pune, a se opune, a se compune; a se formula ca teză, antiteză, sinteză; sau: a se afirma, a se nega, a-şi nega negaţia.</p>', '<p><a id="p21"></a>Cum ajunge raţiunea să se afirme, să devină o categorie determinantă? Aceasta este treaba raţiunii însăşi şi a apologeţilor ei.</p>', '<p><a id="p22"></a>Dar, de îndată ce a reuşit să se formuleze ca teză, această teză, acest gând opus sie însuşi se dedublează în două gânduri contradictorii: pozitivul şi negativul, „da“ şi „nu“. Lupta dintre aceste două elemente antagoniste, cuprinse în antiteză, constituie mişcarea dialectică. „Da“ devenind „nu“, „nu“ devenind „da“, „da“ devenind în acelaşi timp „da“ şi „nu“, „nu“ devenind în acelaşi timp „nu“ şi „da“, contrariile se contrabalansează, se neutralizează, se paralizează. Contopirea acestor două gânduri contradictorii constituie un gând nou, care este sinteza lor. Acest gând nou se bifurcă şi el în două gânduri contradictorii, care se contopesc la rândul lor într-o nouă sinteză. Din acest proces de procreaţie se naşte un grup de gânduri. Acest grup de gânduri urmează aceeaşi mişcare dialectică ca şi o categorie simplă şi are drept antiteză un grup contradictoriu. Din aceste două grupe de gânduri se naşte un nou grup de gânduri care este sinteza lor.</p>', '<p><a id="p23"></a>După cum din mişcarea dialectică a categoriilor simple ia naştere grupul, tot aşa din mişcarea dialectică a grupelor ia naştere seria, iar din mişcarea dialectică a seriilor ia naştere întregul sistem.</p>', '<p><a id="p24"></a>Aplicaţi această metodă la categoriile economiei politice şi veţi găsi logica şi metafizica economiei politice, sau, cu alte cuvinte, veţi găsi categoriile economice cunoscute de toată lumea, traduse într-o limbă puţin cunoscută care le dă aerul de a fi proaspăt ieşite dintr-o minte de o raţiune pură; atât de mult par aceste categorii să se oreeze unele pe altele, să se înlănţuie şi să se împletească unele cu altele prin simplul mecanism al mişcării dialectice. Cititorul să nu se sperie de această metafizică, cu întregul ei eşafodaj de categorii, de grupe, de serii şi de sisteme. D-l Proudhon, cu toată silinţa pe care şi-a dat-o de a se căţăra pe culmile <i>sistemului contradicţiilor</i>, nu a putut niciodată să se ridice mai sus de primele două trepte, ale tezei şi ale antitezei simple, dar şi de pe aceste două trepte, pe care a reuşit să se caţere numai de două ori, o dată a căzut cu capul în jos.</p>', '<p><a id="p25"></a>Dar nu am expus până acum decât dialectica lui Hegel. Vom vedea mai târziu cum reuşeşte d-l Proudhon s-o reducă la proporţiile cele mai meschine. Astfel, pentru Hegel, tot ce s-a petrecut şi se petrece încă în lume este tocmai ceea ce se petrece în propria sa gândire. Astfel, filozofia istoriei nu este decât istoria filozofiei, a filozofiei sale. Nu mai există „istoria cronologică“, nu există decât „succesiunea ideilor în intelect“. El crede că poate să construiască lumea prin mişcarea gândirii, în timp ce nu face decât să reconstruiască sistematic ideile din capetele tuturor oamenilor şi să le clasifice după metoda sa absolută.</p>', '<h6 id="sigil_toc_id_8" style="text-align: center;"><a id="p26"></a>A doua observaţie</h6>', '<p><a id="p27"></a>Categoriile economice nu constituie decât expresiile teoretice, abstracţiile relaţiilor sociale de producţie. D-l Proudhon, ca adevărat filozof ce este, înţelegând lucrurile pe dos, nu vede în relaţiile reale decât întruchiparea principiilor, a categoriilor care, ne spune tot d-l Proudhon-filozoful, dormitau în sânul „raţiunii impersonale a omenirii“.</p>', '<p><a id="p28"></a>D-l Proudhon-economistul a înţeles prea bine că oamenii produc stofă, pânză, mătase, în cadrul unor relaţii de producţie determinate. Dar el nu a înţeles că şi aceste relaţii sociale determinate sunt produse de oameni, ca şi pânza, inul etc. Relaţiile sociale sunt strâns legate de forţele productive. Dobândind noi forţe productive, oamenii îşi schimbă modul lor de producţie şi, o dată cu el, felul lor de a-şi câştiga existenţa, îşi schimbă toate relaţiile lor sociale. Moara acţionată cu mâna creează societatea cu stăpâni feudali; moara cu aburi societatea cu capitalişti industriali.</p>', '<p><a id="p29"></a>Aceiaşi oameni care stabilesc relaţiile sociale corespunzătoare dezvoltării producţiei lor materiale produc şi principiile, ideile, categoriile corespunzătoare relaţiilor lor sociale.</p>', '<p><a id="p30"></a>Aceste idei, aceste categorii sunt, prin umare, tot atât de puţin eterne ca şi relaţiile pe care le exprimă. Ele sunt <i>produse istorice trecătoare</i>.</p>', '<p><a id="p31"></a>Există o mişcare continuă de creştere a forţelor productive, de desfiinţare a relaţiilor sociale, de formare a ideilor; neschimbătoare este numai abstracţia mişcării — „moartea nemuritoare“. <a href="javascript:void(0);" id="n32">[32]</a></p>', '<h6 id="sigil_toc_id_9" style="text-align: center;"><a id="p32"></a>A treia observaţie</h6>', '<p><a id="p33"></a>Relaţiile de producţie ale oricărei societăţi formează un întreg. D-l Proudhon consideră relaţiile economice ca tot atâtea faze sociale care se nasc unele din altele, rezultând unele din altele ca antiteza din teză şi realizând în succesiunea lor logică raţiunea impersonală a omenirii.</p>', '<p><a id="p34"></a>Singurul inconvenient al acestei metode este că, pornind la examinarea unei singure faze, d-l Proudhon nu poate s-o explice decât cu ajutorul tuturor celorlalte relaţii ale societăţii, relaţii pe care, totuşi, încă nu le-a făcut să se nască prin mişcarea sa dialectică. Când apoi d-l Proudhon trece la naşterea celorlalte faze cu ajutorul raţiunii pure, el procedează de parcă acestea ar fi nişte copii nou născuţi, uitând că ele au aceeaşi vârstă ca şi prima.</p>', '<p><a id="p35"></a>Astfel, pentru a ajunge la constituirea valorii, care pentru el este baza oricărei evoluţii economice, el nu se putea lipsi de diviziunea muncii, de concurenţă etc. Totuşi, în <i>seria</i>, în <i>intelectul</i> d-lui Proudhon, în <i>succesiunea logică</i>, aceste relaţii încă nu existau.</p>', '<p><a id="p36"></a>Construind cu ajutorul categoriilor economiei politice edificiul unui sistem ideologic, el dislocă verigile sistemului social şi transformă diferitele verigi ale societăţii în tot atâtea societăţi separate care se ivesc unele după altele. Cum ar putea, într-adevăr, simpla formulă logică a mişcării, a succesiunii, a timpului să explice organismul societăţii în care toate relaţiile coexistă simultan şi se sprijină unele pe altele?</p>', '<h6 id="sigil_toc_id_10" style="text-align: center;"><a id="p37"></a>A patra observaţie</h6>', '<p><a id="p38"></a>Să vedem acum ce modificări aduce d-l Proudhon dialecticii lui Hegel atunci când o aplică la economia politică.</p>', '<p><a id="p39"></a>Pentru d-l Proudhon, orice categorie economică are două laturi: una bună, alta rea. El priveşte categoriile cum îi priveşte micul burghez pe marii oameni ai istoriei: <i>Napoleon</i> este un om mare; el a făcut mult bine, dar a făcut şi mult rău.</p>', '<p><a id="p40"></a><i>Latura bună</i> şi <i>latura rea</i>, <i>avantajul</i> şi <i>dezavantajul</i>, luate împreună, formează pentru d-l Proudhon <i>contradicţia</i> proprie fiecărei categorii economice.</p>', '<p><a id="p41"></a>Problema care trebuie rezolvată este: menţinerea laturii bune, eliminându-se cea rea.</p>', '<p><a id="p42"></a><i>Sclavajul</i> este o categorie economică ca oricare alta. Deci are şi el două laturi. Să facem abstracţie de latura urâtă şi să vorbim de cea frumoasă: bineînţeles că nu este vorba decât de sclavajul direct, de sclavajul negrilor din Surinam, din Brazilia, din regiunile meridionale ale Americii de Nord.</p>', '<p><a id="p43"></a>Sclavajul direct este pivotul industriei burgheze, ca şi maşinile, creditul etc. Fără sclavaj nu ar exista bumbac; fără bumbac nu ar exista industria modernă. Numai sclavajul a dat valoare coloniilor, care au creat comerţul mondial, iar comerţul mondial este condiţia de existenţă a marii industrii. Astfel sclavajul este o categorie economică extrem de importantă.</p>', '<p><a id="p44"></a>Fără sclavaj, America de Nord, ţara cea mai avansată, s-ar fi transformat într-o ţară patriarhală. Ştergeţi America de Nord de pe harta lumii şi veţi ajunge la anarhie, la decadenţa completă a comerţului şi a civilizaţiei moderne. Desfiinţati sclavajul şi veţi fi şters America de pe harta lumii. <a href="javascript:void(0);" id="n33">[33]</a></p>', '<p><a id="p45"></a>Astfel, sclavajul, fiind o categorie economică, a existat întotdeauna în instituţiile sociale ale diferitelor popoare. Popoarele moderne l-au mascat numai în propria lor ţară, dar l-au introdus fără mască în lumea nouă.</p>', '<p><a id="p46"></a>Cum va încerca d-l Proudhon să salveze sclavajul? Punând <i>problema</i> menţinerii laturii bune a acstei categorii economice şi a eliminării celei rele.</p>', '<p><a id="p47"></a>Hegel nu are probleme de pus. El nu are decât dialetica. D-l Proudhon nu a păstrat din dialectica lui Hegel decât limbajul. Mişcarea sa dialectică este deosebirea dogmatică dintre bun şi rău.</p>', '<p><a id="p48"></a>Să-l privim un moment pe însuşi d-l Proudhon ca pe o categorie. Să cercetăm latura sa bună şi latura sa rea, calităţile şi defectele sale.</p>', '<p><a id="p49"></a>Dacă faţă de Hegel el are meritul de a pune probleme pe care intenţionează să le rezolve spre binele omenirii, el are totodată inconvenientul de a fi steril atunci când este vorba să zămislească cu ajutorul dialecticii o nouă categorie. Ceea ce constituie esenţa mişcării dialectice este coexistenţa celor două laturi contradictorii, lupta şi contopirea lor într-o categorie nouă. E de ajuns să se pună problema eliminării laturii rele, pentru ca să se pună dintr-o dată capăt mişcării dialectice. Nu mai avem în faţa noastră o categorie care se pune şi se opune sie însăşi prin natura ei contradictorie, ci pe d-l Proudhon, care se zbuciumă, se zbate şi se agită între cele două laturi ale categoriei.</p>', '<p><a id="p50"></a>Aflându-se astfel într-un impas din care e greu de ieşit prin mijloace legale, d-l Proudhon face o adevărată tumbă cu ajutorul căreia sare dintr-o dată într-o categorie nouă. Şi atunci se dezvăluie în faţa ochilor săi miraţi <i>seria din intelect</i>.</p>', '<p><a id="p51"></a>El ia prima categorie întâlnită şi îi acordă arbitrar calitatea de a remedia inconvenientele categoriei de epurat. Astfel impozitele remediază, dacă este să dăm crezare d-lui Proudhon, inconvenientele monopolului, balanţa comercială inconvenientele impozitelor, iar proprietatea funciară inconvenientele creditului.</p>', '<p><a id="p52"></a>Luând astfel pe rând categoriile economice una câte una şi făcând dintr-una <i>antidotul</i> celeilalte, d-l Proudhon izbuteşte să facă din acest amestec de contradicţii şi de antidoturi împotriva contradicţiilor două volume de contradicţii, pe care le intitulează pe drept cuvânt „Le système des contradictions économiques“.</p>', '<h6 id="sigil_toc_id_11" style="text-align: center;"><a id="p53"></a>A cincea observaţie</h6>', '<blockquote><a id="p54"></a>„În raţiunea absolută, toate aceste idei... sunt la fel de simple şi de generale... De fapt noi nu ajungem la ştiinţă decât printr-un fel de <i>eşafodaj</i> al ideilor noastre. Dar adevărul în sine este în afara acestor figuri dialectice şi deasupra combinaţiilor spiritului nostru“ (Proudhon, vol. II, pag. 9).</blockquote>', '<p><a id="p55"></a>Iată, dintr-o dată, printr-un fel de cotitură bruscă al cărei secret îl cunoaştem acum, cum devine metafizica economiei politice o iluzie! Niciodată d-l Proudhon nu a spus un lucru mai adevărat. Desigur, din moment ce întregul proces al mişcării dialectice se reduce la simplul procedeu de a opune ce e bun răului, de a pune probleme menite să elimine ce e rău şi de a face dintr-o categorie antidotul alteia, categoriile nu mai au spontaneitate; ideea „nu mai <i>funcţionează“;</i> ea nu mai are viaţă în ea. Ea nu se mai pune şi nu se mai descompune în categorii. Succesiunea categoriilor a devenit un fel de <i>eşafodaj</i>. Dialectica nu mai este mişcarea raţiunii absolute. Nu mai rămâne nimic din dialectică; în locul ei există cel mult o morală cu totul pură.</p>', '<p><a id="p56"></a>Când d-l Proudhon vorbea de <i>seria din intelect</i>, de <i>succesiunea logică a categoriilor</i>, el declara hotărât că nu intenţionează să facă istoria cronologică, adică, după d-l Proudhon, succesiunea istorică în care <i>s-au manifestat</i> categoriile. Totul se petrece pentru el în <i>eterul pur al raţiunii</i>. Totul trebuia să decurgă din acest eter cu ajutorul dialecticii. Acum, când este vorba să pună în aplicare această dialectică, îi lipseşte raţiunea. Dialectica d-lui Proudhon reneagă dialectica lui Hegel, şi iată că d-l Proudhon este nevoit să recunoască că ordinea în care el prezintă categoriile economice nu mai este ordinea în care ele se nasc unele din altele. Evoluţiile economice nu mai sunt evoluţiile raţiunii însăşi.</p>', '<p><a id="p57"></a>Dar ce ne dă d-l Proudhon? Istoria reală, adică, după cum înţelege d-l Proudhon, succesiunea în care <i>s-au manifestat</i> cronologic categoriile? — Nu. Istoria, aşa cum se desfăşoară ea în însăşi idee? — Cu atât mai puţin. Deci nici istoria profană a categoriilor, nici istoria lor sfântă! Dar, în sfârşit, ce fel de istorie? — Istoria propriilor lui contradicţii. Să le vedem cum evoluează şi cum îl târăsc pe d-l Proudhon după ele.</p>', '<p><a id="p58"></a>Înainte de a începe acest examen, care va prilejui a şasea observaţie importantă, mai trebuie să facem o observaţie de o importanţă mai mică.</p>', '<p><a id="p59"></a>Să admitem împreună cu d-l Proudhon că istoria reală, istoria cronologică, este succesiunea istorică în care s-au manifestat ideile, categoriile, principiile.</p>', '<p><a id="p60"></a>Fiecare principiu a avut secolul lui de manifestare. Principiul de autoritate, de pildă, a avut secolul al XI-lea, după cum principiul individualismului l-a avut pe cel de-al XVIII-lea. În consecinţă, secolul aparţinea principiului, şi nu principiul secolului. Cu alte cuvinte, principiul făcea istoria, nu istoria principiul. Când, apoi, pentru a salva atât principiile cât şi istoria, ne întrebăm de ce cutare principiu s-a manifestat în secolul al XI-lea sau în secolul al XVIII-lea, şi nu într-un altul, va trebui inevitabil să cercetăm amănunţit ce fel de oameni erau în secolul al XI-lea, ce fel erau cei din secolul al XVIII-lea, care erau nevoile lor, forţele lor productive, modul lor de producţie, materiile prime de producţie, care erau, în sfârşit, relaţiile de la om la om rezultate din toate aceste condiţii de existenţă. A adânci toate aceste chestiuni nu înseamnă oare a face istoria reală, profană a oamenilor din fiecare secol, a-i prezenta pe aceşti oameni în acelaşi timp ca pe autorii şi actorii propriei lor drame? Dar, din moment ce îi prezentaţi pe oameni ca pe actorii şi autorii propriei lor istorii, ajungeţi printr-un ocol la adevăratul punct de plecare, deoarece abandonaţi principiile eterne de la care aţi ponit la început.</p>', '<p><a id="p61"></a>D-l Proudhon nu a înaintat destul nici măcar pe drumul ocolit pe care îl alege ideologul pentru a ajunge la calea cea largă a istoriei.</p>', '<h6 id="sigil_toc_id_12" style="text-align: center;"><a id="p62"></a>A şasea observaţie</h6>', '<p><a id="p63"></a>Să păşim alături de d-l Proudhon pe drumul ocolit.</p>', '<p><a id="p64"></a>Să admitem că relaţiile economice, privite ca <i>legi imuabile</i>, <i>principii eterne</i>, <i>categorii ideale</i>, au fost anterioare oamenilor activi şi întreprinzători; să admitem că aceste legi, aceste principii, aceste categorii au dormitat de la începutul începuturilor „în raţiunea impersonală a omenirii“. Am văzut că, datorită tuturor acestor eternităţi imuabile şi imobile, nu mai există istorie; există cel mult istoria în idee, adică istoria care se reflectă în mişcarea dialectică a raţiunii pure. Spunând că în mişcarea dialectică ideile nu se mai <i>„diferenţiază“</i>, d-l Proudhon a distrus şi <i>umbra mişcării</i> şi <i>mişcarea umbrelor</i>, cu ajutorul cărora s-ar fi putut, la rigoare, crea un simulacru de istorie. În schimb, el reproşează istoriei propria sa neputinţă, se leagă de orice, chiar şi de limba franceză.</p>', '<blockquote><a id="p65"></a>„Deci nu este exact să se spună — afirmă d-l Proudhon-filozoful — că ceva apare, că ceva se produce: în civilizaţie, ca şi în univers, totul există, totul acţionează dintotdeauna. <i>Aşa se întâmplă cu toată economia socială“</i> (vol. II, pag. 102).</blockquote>', '<p><a id="p66"></a>Atât de mare este forţa productivă a contradicţiilor care funcţionează în sistemul d-lui Proudhon şi care îl pun în funcţiune şi pe el, încât acesta, voind să explice istoria, este forţat s-o nege, voind să explice perindarea succesivă a relaţiilor sociale neagă faptul că <i>ceva</i> poate <i>să apară</i>, voind să explice producţia cu toate fazele ei contestă că <i>ceva se poate produce</i>.</p>', '<p><a id="p67"></a>Astfel, pentru d-l Proudhon nu mai există nici istorie, nici succesiunea ideilor, şi totuşi cartea sa continuă să existe; şi tocmai această carte este, după propria sa expresie, <i>„istoria care corespunde succesiunii ideilor“</i>. Cum să găsim o formulă, căci d-l Proudhon este omul formulelor, cu ajutorul căreia să poată <i>sări dintr-o dată</i> peste toate aceste contradicţii?</p>', '<p><a id="p68"></a>Pentru aceasta el a inventat o raţiune nouă, care nu este nici raţiunea absolută, pură şi imaculată, nici raţiunea comună a oamenilor activi şi întreprinzători din diferitele secole, ci o raţiune cu totul aparte, raţiunea societăţii-persoană, a subiectului omenire, care, sub pana d-lui Proudhon, apare câteodată şi ca <i>„geniu social“</i>, <i>„raţiune generală“</i> şi, în cele din urmă, ca <i>„raţiune umană“</i>. Această raţiune înzorzonată cu atâtea nume se face totuşi recunoscută la fiecare pas ca raţiune individuală a d-lui Proudhon cu latura ei bună şi latura ei rea, cu antidoturile şi problemele ei.</p>', '<p><a id="p69"></a>„Raţiunea umană nu creează adevărul“, ascuns în profunzimile raţiunii absolute, eterne. Ea nu poate decât să-l dezvăluie. Dar adevărurile pe care ea le-a dezvăluit până acum sunt incomplete, insuficiente şi deci contradictorii. Aşadar, categoriile economice, fiind ele înseşi adevăruri descoperite, revelate de raţiunea umană, de geniul social, sunt şi ele incomplete şi conţin germenul contradicţiei. Până la d-l Proudhon geniul social nu a văzut decât <i>elementele antagoniste</i>, şi nu <i>formula sintetică</i>, amândouă ascunse simultan în <i>raţiunea absolută</i>. Relaţiile economice, nefiind altceva decât realizarea pe pământ a acestor adevăruri insuficiente, a acestor categorii incomplete, a acestor noţiuni contradictorii, sunt deci contradictorii prin ele însele şi preintă cele două laturi, una bună şi alta rea.</p>', '<p><a id="p70"></a>A găsi adevărul complet, noţiunea în toată plenitudinea ei, formula sintetică care să spulbere antinomia — iată problema pe care trebuie s-o rezolve geniul social. Iată de ce, în închipuirea d-lui Proudhon, acelaşi geniu social a fost nevoit să treacă dintr-o categorie într-alta, fără să fi reuşit până în prezent, cu toată bateria categoriilor sale, să smulgă lui dumnezeu, raţiunii absolute, o formulă sintetică.</p>', '<blockquote><a id="p71"></a>„Mai întâi societatea“ (geniul social) „porneşte de la un prim fapt, emite o <i>ipoteză</i>... adevărată antinomie, ale cărei rezultate antagoniste se desfăşoară în economia socială în acelaşi mod în care în spirit ele ar putea fi deduse ca nişte consecinţe ale ei; astfel că mişcarea industrială, urmând în totul deducţia ideilor, se împarte în două curente: unul cu efecte utile, celălalt cu rezultate funeste... Pentru a constitui armonios acest principiu cu două feţe şi pentru a rezolva această antinomie, societatea scoate la iveală o <i>a doua</i> antinomie, care curând va fi urmată de o a treia; acesta va fi <i>mersul geniului social</i>, până când, epuizând toate contradicţiile sale — presupun, căci acest lucru nu a fost dovedit, că contradicţiile proprii umanităţii au un sfârşit —, revine dintr-un salt la toate poziţiile sale anterioare şi rezolvă printr-o <i>singură formulă</i> toate problemele sale“ (vol. I, pag. 133).</blockquote>', '<p><a id="p72"></a>După cum înainte <i>antiteza</i> s-a transformat în <i>antidot</i>, tot aşa <i>teza</i> devine acum <i>ipoteză</i>. Din partea d-lui Proudhon, această schimbare de termeni nu ne mai miră. Raţiunea umană, care numai pură nu este, deoarece nu are decât vederi incomplete, se loveşte la fiecare pas de noi probleme de rezolvat. Fiecare teză nouă pe care o descoperă în raţiunea absolută şi care este negarea primei teze devine pentru ea o sinteză pe care o acceptă destul de naiv ca soluţie a problemei în chestiune. Şi astfel această raţiune se zbate în contradicţii mereu noi, până când, ajungând la capătul contradicţiilor, observă că toate aceste teze şi sinteze nu sunt decât nişte ipoteze contradictorii. În perplexitatea sa, „raţiunea umană, geniul social, revine dintr-un salt la toate poziţiile sale anterioare şi rezolvă printr-o singură formulă toate problemele sale“. Această formulă unică, în treacăt fie spus, constituie adevărata descoperire a d-lui Proudhon. Este <i>valoarea constituită</i>.</p>', '<p><a id="p73"></a>Nu se fac ipoteze decât în vederea unui scop oarecare. Scopul pe care şi-l propune în primul rând geniul social, căruia îi dă glas d-l Proudhon, este acela de a elimina din fieCare categorie economică tot ce este rău, rămânând numai ceea ce este bun. Pentru el, binele suprem, adevăratul scop practic, este <i>egalitatea</i>. Şi de ce geniul social preferă mai curând egalitatea decât inegalitatea, fraternitatea, catolicismul sau oricare alt principiu? Pentru că „omenirea nu a realizat în mod succesiv atâtea ipoteze particulare decât în vederea unei ipoteze superioare“, care este tocmai egalitatea. Cu alte cuvinte, pentru că egalitatea este idealul d-lui Proudhon. El îşi închipuie că diviziunea muncii, creditul, fabrica, într-un cuvânt toate relaţiile economice, nu au fost inventate decât în favoarea egalităţii, şi totuşi ele au sfârşit întotdeauna prin a se întoarce împotriva ei. Pentru că istoria şi ficţiunea d-lui Proudhon se contrazic la fiecare pas, el ajunge la concluzia că între ele există o contradicţie. Dacă există o contradicţie, ea există numai între ideea sa fixă şi mişcarea reală.</p>', '<p><a id="p74"></a>De acum înainte latura bună a unei relaţii economice este aceea care afirmă egalitatea; latura rea este aceea care o neagă şi afirmă inegalitatea. Orice categorie nouă este o ipoteză a geniului social, care urmăreşte să elimine inegalitatea creată de ipoteza precedentă. În rezumat, egalitatea este <i>intenţia primitivă</i>, <i>tendinţa mistică</i>, <i>scopul providenţial</i> pe care geniul social îl are neîncetat înaintea ochilor, învârtindu-se în cercul contradicţiilor economice. Prin urmare, <i>providenţa</i> este locomotiva care trage bagajul economic al d-lui Proudhon mai bine decât raţiunea sa pură şi volatilizată. El a consacrat providenţei un întreg capitol, care urmează după capitolul cu privire la impozite.</p>', '<p><a id="p75"></a>Providenţă, scop providenţial — iată marele cuvânt întrebuinţat astăzi pentru a explica mersul istoriei. De fapt, cuvântul acesta nu explică nimic. Este cel mult o formă declamatorie, o parafrazare ca oricare alta a faptelor.</p>', '<p><a id="p76"></a>Este o realitate faptul că în Scoţia a crescut valoarea proprietăţilor funciare datorită dezvoltării industriei engleze. Această industrie a deschis lânii noi debuşee. Pentru a produce lână pe scară mare trebuiau transformate ogoarele în păşuni. Pentru a înfăptui această transformare trebuiau concentrate proprietăţile. Pentru a concentra proprietăţile trebuiau desfiinţate micile ferme arendate, trebuiau alungaţi mii de fermieri din regiunea lor de baştină, iar în locul lor trebuiau puşi câţiva păstori care să supravegheze milioane de oi. Astfel, prin transformări succesive, proprietatea funciară a avut în Scoţia drept rezultat alungarea oamenilor de către oi. Dacă veţi spune acum că scopul providenţial al instituţiei proprietăţii funciare în Scoţia a fost alungarea oamenilor de către oi, veţi face istorie providenţială.</p>', '<p><a id="p77"></a>Desigur, năzuinţa spre egalitate este proprie secolului nostru. A afirma însă că toate secolele anterioare, cu nevoi şi mijloace de producţie etc. cu totul diferite, căutau în mod providenţial să realizeze egalitatea înseamnă în primul rând a substitui oamenii şi mijloacele secolului nostru oamenilor şi mijloacelor secolelor anterioare şi a nu înţelege mişcarea istorică prin care generaţiile succesive transformau rezultatele obţinute de generaţiile precedente. Economiştii ştiu foarte bine că acelaşi lucru care pentru unul este materie prelucrată nu este pentru altul decât materie primă pentru o nouă producţie.</p>', '<p><a id="p78"></a>Presupuneţi, aşa cum face d-l Proudhon, că geniul social ar fi produs sau, mai bine zis, ar fi improvizat pe seniorii feudali cu scopul providenţial de a-i transforma pe <i>dijmaşi în lucrători responsabili</i> şi <i>egali între ei;</i> veti face astfel o substituire de scopuri şi de persoane foarte demnă de această providenţă, care a introdus în Scoţia proprietatea funciară pentru a-şi procura plăcerea diabolică de a înlocui pe oameni cu oi.</p>', '<p><a id="p79"></a>Dar, pentru că d-l Proudhon manifestă un interes atât de duios pentru providenţă, îi atragem luarea-aminte asupra „Istoriei economiei politice“ a d-lui Villeneuve-Bargemont, <a href="javascript:void(0);" id="n34">[34]</a> care de asemenea aleargă după un scop providenţial. Acest scop nu mai este egalitatea, ci catolicismul.</p>', '<h6 id="sigil_toc_id_13" style="text-align: center;"><a id="p80"></a>A şaptea şi ultima observaţie</h6>', '<p><a id="p81"></a>Economiştii folosesc un procedeu foarte straniu. Pentru ei nu există decât două feluri de instituţii: artificiale şi naturale. Instituţiile feudale sunt artificiale, cele burgheze sunt naturale. Ei seamănă în această privinţă cu teologii, care împart şi ei religiile în două categorii. Orice religie care nu este a lor este o născocire a oamenilor, pe când propria lor religie este o revelaţie divină. Susţinând că relaţiile actuale — relaţiile de producţie burgheze — sunt naturale, economiştii lasă să se înţeleagă că ele sunt relaţii prin care se creează avuţia şi se dezvoltă forţele productive conform legilor naturii. Însăşi aceste relaţii sunt deci legi naturale, independente de influenţa timpului. Sunt legi eterne care trebuie să guverneze întotdeauna societatea. Prin urmare, până acum a existat istorie, dar acum ea nu mai există. A existat istorie pentru că au existat instituţii feudale şi pentru că în aceste instituţii feudale găsim relaţii de producţie cu totul diferite de cele ale societăţii burgheze pe care economiştii le prezintă ca naturale şi deci ca eterne.</p>', '<p><a id="p82"></a>Şi feudalismul îşi avea proletariatul lui — iobagii, care purtau în sine toţi germenii burgheziei. Producţia feudală avea de asemenea două elemente antagoniste, considerate şi ele ca fiind <i>latura frumoasă</i> şi <i>latura rea</i> a feudalismului, fără să ţină seama că latura rea ajunge întotdeauna să învingă latura frumoasă. Latura rea, generând lupta, produce mişcarea care face istoria. Dacă, în timpul dominaţiei feudalismului, economiştii, entuziasmaţi de virtuţile cavalereşti, de dulcea armonie dintre drepturi şi datorii, de viaţa patriarhală a oraşelor, de starea de prosperitate a industriei casnice de la ţară, de dezvoltarea industriei organizată pe corporaţii, jurande <a href="javascript:void(0);" id="n35">[35]</a> şi bresle, în sfârşit de tot ceea ce constituie partea frumoasă a feudalismului, şi-ar fi pus problema să elimine tot ceea ce întunecă acest tablou — iobăgia, privilegiile, anarhia —, ce s-ar fi întâmplat? S-ar fi distrus toate elementele care generau lupta şi s-ar fi înăbuşit în germen dezvoltarea burgheziei. S-ar fi pus problema absurdă de a elimina istoria.</p>', '<p><a id="p83"></a>Când burghezia a învins, nu a mai fost vorba nici de latura bună, nici de cea rea a feudalismului. Ea a pus stăpânire pe forţele productive pe care le-a dezvoltat în timpul feudalismului. Toate vechile forme economice, relaţiile civile care le corespundeau, regimuri politice, care erau expresia oficială a vechii societăţi civile, au fost sfărâmate.</p>', '<p><a id="p84"></a>Astfel, pentru a avea o părere justă despre producţia feudală, ea trebuie să fie privită ca un mod de producţie bazat pe antagonism. Trebuie arătat că avuţia a fost produsă în cadrul acestui antagonism, că o dată cu antagonismul dintre clase s-au dezvoltat şi forţele productive, că una din clase, latura rea, negativă a societăţii, a crescut mereu până ce s-au copt codiţiile materiale ale emancipării ei. Nu înseamnă oare aceasta că modul de producţie, că relaţiile în cadrul cărora se dezvoltă forţele productive nu sunt nicidecum legi eterne, dar că ele corespund unui anumit nivel de dezvoltare a oamenilor şi a forţelor lor productive, şi că o schimbare a forţelor productive ale oamenilor aduce în mod necesar o schimbare a relaţiilor de producţie? Deoarece înainte de toate importă ca lumea să nu fie lipsită de roadele civilizaţiei dobândite de forţele productive, trebuie sfărâmate formele tradiţionale în cadrul cărora ele au fost produse. Din acest moment clasa revoluţionară devine conservatoare.</p>', '<p><a id="p85"></a>Burghezia porneşte cu un proletariat care este, la rândul său, o rămăşiţă a proletariatului <a href="javascript:void(0);" id="n36">[36]</a> din timpurile feudale. În cursul dezvoltării sale istorice, burghezia dezvoltă în mod inevitabil caracterul ei antagonist, care la început e mai mult sau mai puţin camuflat, existând numai în stare latentă. Pe măsură ce burghezia se dezvoltă, se dezvoltă în sânul ei un proletariat nou, proletariatul modern; între clasa proletară şi clasa burgheză se desfăşoară o luptă care, înainte de a fi simţită de ambele părţi, înainte de a fi observată, apreciată, înţeleasă, recunoscută şi declarată făţiş, se manifestă la început numai prin conflicte parţiale şi de scurtă durată, prin acte izolate de distugere. Pe de altă parte, dacă toţi membrii burgheziei moderne au un interes comun în măsura în care formează o clasă opusă altei clase, ei au interese opuse, antagoniste, în relaţiile pe care le au unii faţă de alţii. Aceste interese opuse decurg din condiţiile economice ale vieţii lor burgheze. Zi de zi se vădeşte tot mai mult că relaţiile de producţie în care se mişcă burghezia nu au un caracter unitar, un caracter simplu, ci un caracter ambiguu; că în cadrul aceloraşi relaţii în care se produce avuţia se produce şi mizeria; că în cadrul aceloraşi relaţii în care se dezvoltă forţele productive se dezvoltă şi o forţă represivă; că aceste relaţii nu produc <i>avuţia burgheză</i>, adică avuţia clasei burgheze, decât ruinând mereu alţi membri ai acestei clase şi formând un proletariat tot mai numeros.</p>', '<p><a id="p86"></a>Cu cât iese la iveală acest caracter antagonist, cu atât mai mult economiştii, aceşti reprezentanţi ştiinţifici ai producţiei burgheze, ajung în conflict cu propria lor teorie şi în rândurile lor se formează diverse şcoli.</p>', '<p><a id="p87"></a>Astfel există economişti <i>fatalişti</i>, care în teoriile lor sunt tot atât de nepăsători faţă de ceea ce numesc ei laturile negative ale producţiei burgheze pe cât sunt de nepăsători, în practică, burghezii înşişi faţă de suferinţele proletariatului, cu ajutorul căruia ei fac avere. Această şcoală fatalistă se împarte în clasici şi romantici. Clasicii, ca Adam Smith şi Ricardo, reprezintă o burghezie care, luptând încă împotriva rămăşiţelor societăţii feudale, se preocupă numai de curăţirea relaţiilor economice de rămăşiţele feudale, de sporirea forţelor productive, pentru a da un nou avânt industriei şi comerţului. După concepţia lor, suferinţele proletariatului care participă la această luptă şi care este absorbit de această muncă febrilă nu sunt decât suferinţe trecătoare, accidentale, pe care el însuşi le consideră ca atare. Economiştii, ca Adam Smith şi Ricardo, care sunt istoricii acestei epoci, nu au altă misiune decât să demonstreze cum se dobândeşte avuţia în cadrul relaţiilor de producţie burgheze, să formuleze aceste relaţii sub formă de categorii, de legi şi să demonstreze că, pentru producerea avuţiilor, aceste legi, aceste categorii sunt mult superioare legilor şi categoriilor societăţii feudale. Mizeria nu este pentru ei decât durerile facerii care însoţesc orice naştere, atât în natură cât şi în industrie.</p>', '<p><a id="p88"></a>Romanticii aparţin epocii noastre, în care burghezia este în opoziţie directă cu proletariatul, în care mizeria este tot atât de abundentă ca şi bogăţia. Economiştii adoptă o atitudine de fatalişti blazaţi care, de la înălţimea poziţiei lor, aruncă o privire de dispreţ suveran asupra oamenilor-maşini prin a căror muncă se creează avuţiile. Ei copiază toate raţionamentele predecesorilor, iar indiferenţa care la aceştia era o naivitate devine la ei o cochetărie.</p>', '<p><a id="p89"></a>Urmează apoi <i>şcoala umanitaristă</i>, care se preocupă de partea negativă a relaţiilor actuale de producţie. Ca să aibă conştiinţa împăcată ea caută să atenueze pe cât posibil contrastele existente; ea deplânge în mod sincer mizeria proletariatului, concurenţa deşănţată dintre burghezi; ea îi sfătuieşte pe muncitori să fie cumpătaţi, să muncească bine şi să nu facă mulţi copii; iar burghezilor le recomandă să fie chibzuiţi în zelul lor de a produce. Toată teoria acestei şcoli se bazează pe nesfârşite discriminări între teorie şi practică, între principii şi rezultate, între idee şi aplicare, între conţinut şi formă, între esenţă şi realitate, între drept şi fapt, între latura bună şi latura rea.</p>', '<p><a id="p90"></a>Şcoala <i>filantropică</i> este şcoala umanitaristă perfecţionată. Ea neagă inevitabilitatea antagonismului; ea vrea să transforme pe toţi omenii în burghezi; ea vrea să traducă în viaţă teoria, întrucât teoria se deosebeşte de practică şi nu conţine antagonisme. Este de la sine înţeles că în teorie este uşor să faci abstracţie de contradicţiile pe care le întâlneşti în realitate la fiecare pas. Această teorie ar deveni astfel realitatea idealizată. Aşadar, filantropii vor să menţină categoriile care exprimă relaţiile burgheze, dar fără antagonismul care constituie esenţa acestor categorii şi de care ele sunt inseparabile. Ei îşi închipuie că luptă serios împotriva practicii burgheze, în timp ce ei sunt mai burghezi decât ceilalţi.</p>', '<p><a id="p91"></a>După cum <i>economiştii</i> sunt reprezentanţii ştiinţifici ai clasei burgheze, <i>socialiştii</i> şi <i>comuniştii</i> sunt teoreticienii clasei proletare. Atâta timp cât proletariatul nu este încă destul de dezvoltat pentru a se constitui ca clasă şi, în consecinţă, lupta dintre proletariat şi burghezie nu are încă un caracter politic, iar forţele productive nu sunt încă destul de dezvoltate în sânul burgheziei însăşi pentru a lăsa să se întrevadă condiţiile materiale necesare eliberării proletariatului şi formării unei societăţi noi, aceşti teoreticieni nu sunt decât nişte utopişti, care improvizează sisteme pentru a face faţă nevoilor claselor oprimate şi aleargă după o ştiinţă regeneratoare. Dar, pe măsură ce istoria merge înainte şi, o dată cu ea, lupta proletariatului se conturează mai precis, ei nu mai au nevoie să inventeze o ştiinţă; ajunge să înţeleagă ceea ce se petrece în faţa ochilor lor şi să devină exponenţi conştienţi ai acestei situaţii. Atâta timp cât ei aleargă după ştiinţă şi nu fac decât să creeze sisteme, atâta timp cât sunt la începutul luptei, ei nu văd în mizerie decât mizerie, fără să vadă latura ei revoluţionară, distructivă, care va răsturna vechea societate. Dar, din moment ce această latură este văzută, ştiinţa produsă de mişcarea istorică, participând la această mişcare în deplină cunoştinţă de cauză, încetează să mai fie o ştiinţă doctrinară şi devine o ştiinţă revoluţionară.</p>', '<p><a id="p92"></a>Să revenim la d-l Proudhon.</p>', '<p><a id="p93"></a>Fiecare relaţie economică are o latură bună şi una rea: este singurul punct în care d-l Proudhon nu se dezminte. Latura bună este, după părerea lui, scoasă în evidenţă de economişti; latura rea este demascată de socialişti. El împrumută de la economişti convingerea în necesitatea relaţiilor economice veşnice şi de la socialişti iluzia de a nu vedea în mizerie decât mizerie. El este de acord şi cu unii, şi cu alţii, referindu-se la autoritatea ştiinţei. Penru el ştiinţa se reduce la dimensiunile infime ale unei formule ştiinţifice; el este în goană veşnică după formule. Ca atare, d-l Proudhon îşi închipuie că a făcut critica economiei politice şi a comunismului; dar el este mai prejos de ambele. Mai prejos decât economiştii, pentru că, fiind filozof şi având la îndemână o formulă magică, a crezut că nu mai este nevoie să intre în amănunte pur economice; mai prejos de socialişti, pentru că nu are nici destul curaj şi nici destulă perspicacitate ca să se ridice, speculativ cel puţin, deasupra orizontului burghez.</p>', '<p><a id="p94"></a>Vrea să fie o sinteză şi nu este decât o eroare compusă.</p>', '<p><a id="p95"></a>Vrea să planeze, ca om de ştiinţă, deasupra burghezilor şi a proletarilor; dar nu este decât un mic-burghez, care oscilează neîncetat între capital şi muncă, între economia politică şi comunism.</p>', '<h5 id="sigil_toc_id_14" style="text-align: center;"><a id="p96"></a>§ II. Diviziunea muncii şi maşinile</h5>', '<p><a id="p97"></a>După părerea d-lui Proudhon, diviziunea muncii deschide seria <i>evoluţiilor economice</i>.</p>', '<table style="margin-left: auto; margin-right: auto;"><a id="p98"></a>\n<tbody>\n<tr>\n<td style="width: 30%;"><p class="noind"><i>Latura bună a diviziunii muncii</i>.</p>\n</td>\n<td class="special"></td>\n<td><p class="noind">„În esenţa ei, diviziunea muncii este modul în care se realizează <i>egalitatea</i> condiţiilor şi a facultaţilor mintale“ (vol. I, pag. 93).</p>\n</td>\n</tr>\n</tbody>\n</table>', '<table style="margin-left: auto; margin-right: auto;"><a id="p99"></a>\n<tbody>\n<tr>\n<td style="width: 30%;"><p class="noind"><i>Latura rea a diviziunii muncii</i>.</p>\n</td>\n<td class="special"></td>\n<td><p class="noind">„Diviziunea muncii a devenit pentru noi un izvor de mizerie“ (vol. I, pag. 94).</p>\n<p class="noind" style="text-align: center;">Variantă</p>\n<p class="noind">„Munca, divizându-se conform legii care îi este proprie şi care este prima condiţie a fecundităţii ei, sfârşeşte prin a-şi nega scopurile şi a se desfiinţa pe ea însăşi“ (vol. I, pag. 94).</p>\n</td>\n</tr>\n</tbody>\n</table>', '<table style="margin-left: auto; margin-right: auto;"><a id="p100"></a>\n<tbody>\n<tr>\n<td style="width: 30%;"><p class="noind"><i>Problemă de rezolvat</i>.</p>\n</td>\n<td class="special"></td>\n<td><p class="noind">Să se găsească „o nouă îmbinare care să înlăture laturile rele ale diviziunii, menţinând totodată rezultatele ei folositoare“ (vol. I, pag. 97).</p>\n</td>\n</tr>\n</tbody>\n</table>', '<p><a id="p101"></a>Diviziunea muncii este, după părerea d-lui Proudhon, o lege veşnică, o categorie simplă şi abstractă. De aceea abstracţia, ideea, cuvântul trebuie să-i ajungă ca să explice diviziunea muncii în diferitele epoci ale istoriei. Castele, corporaţiile, regimul manufacturier, marea industrie se explică prin singurul cuvânt <i>a divide</i>. Studiaţi întâi bine sensul cuvântului „a divide“ şi nu va mai fi nevoie să cercetaţi numeroasele influenţe care dau diviziunii muncii în fiecare epocă un caracter determinat.</p>', '<p><a id="p102"></a>Fără îndoială, ar însemna să simplificăm prea mult lucrurile dacă le-am reduce la categoriile d-lui Proudhon. Istoria nu procedează atât de categoric. În Germania a fost nevoie de trei secole încheiate ca să se înfăptuiscă prima mare diviziune a muncii, aceea a separării oraşului de sat. Pe măsură ce se modifica o singură relaţie, relaţia dintre oraş şi sat, se transforma întreaga societate. Chiar dacă ne vom opri numai la această latură a diviziunii muncii, vom avea într-un caz republicile antice, în alt caz feudalitatea creştină; într-un caz vechea Anglie cu baronii ei, în alt caz Anglia modernă cu regii bumbacului (cotton-lords). În secolul al XIV-lea şi al XV-lea, când încă nu existau colonii, când America nu exista încă pentru Europa, când relaţiile cu Asia nu se întreţineau decât prin intermediul Constantinopolului şi când Mediterana era centrul activităţii comerciale, diviziunea muncii avea cu totul altă formă, cu totul alt aspect decât în secolul al XVII-lea, când spaniolii, portughezii, olandezii, englezii şi francezii aveau colonii pe tot globul. Intinderea pieţei, fizionomia ei dau diviziunii muncii în diferitele epoci un aspect, un caracter care ar fi greu de dedus numai din cuvântul <i>„a divide“</i>, din idee, din categorie.</p>', '<blockquote><a id="p103"></a>„Toţi economiştii — spune d-l Proudhon — de la A. Smith încoace au semnalat avantajele şi dezavantajele legii diviziunii muncii, insistând însă mult mai mult asupra primelor decât asupra celor din urmă, deoarece aceasta corespundea mai bine optimismului lor, şi fără ca vreunul dintre ei să se fi intrebat vreodată ce putea să constituie dezavantajele unei legi... Cum se poale ca acelaşi principiu, urmărit în toale consecinţele lui, să ducă la efecte diametral opuse? Nici un economist, nici inainte, nici după A. Smith, nu şi-a dat vreodată seama că aici e o problemă care trebuie să fie elucidată. Say ajunge să recunoască că în diviziunea muncii aceeaşi cauză care generează binele naşte şi răul“.</blockquote>', '<p><a id="p104"></a>A. Smith merge mai departe decât îşi închipuie d-l Proudhon. El a văzut foarte bine că „în realitate deosebirea dintre aptitudinile fireşti ale indiizilor este mult mai mică decât credem. Aceste predispoziţii atât de diferite, care par să deosebească pe oamenii de diferite profesiuni când ajung la o vârstă matură, nu sunt atât <i>cauza</i> cât <i>efectul</i> diviziunii muncii“. <a href="javascript:void(0);" id="n37">[37]</a> În principiu, un hamal se deosebeşte mai puţin de un filozof decât un dulău de un ogar. Diviziunea muncii este aceea care a săpat o prăpastie între ei. Toate acestea nu-l împiedică pe d-l Proudhon să spună în altă parte că Adam Smith habar n-a avut de consecinţele supărătoare ale diviziunii muncii. Pentru acelaşi motiv el susţine că J.-B. Say a fost <i>primul</i> care a recunoscut „că în diviziunea muncii aceeaşi cauză care generează binele naşte şi răul“.</p>', '<p><a id="p105"></a>Dar să-l ascultăm pe Lemontey; <i>suum cuique</i> [fiecăruia ce i se cuvine]</p>', '<blockquote><a id="p106"></a>„D-l J.-B. Say mi-a făcut onoarea să adopte în excelentul său tratat de economie politică principiul <i>pe care l-am expus</i> în fragmentul despre influenţa morală a diviziunii muncii. Desigur că titlul puţin cam frivol al cărţii mele <a href="javascript:void(0);" id="n38">[38]</a> l-a reţinut să mă citeze. Nu pot să atribui decât acestei cauze tăcerea unui scriitor cu prea mult fond propriu pentru a nega un împrumut atât de neînsemnat“ (Lemontey. Opere complete, vol. I, pag. 245, Paris, 1840).</blockquote>', '<p><a id="p107"></a>Trebuie să recunoaştem: Lemontey a expus în mod spiritual consecinţele supărătoare ale diviziunii muncii, aşa cum are loc în zilele noastre, şi d-l Proudhon nu a găsit nimic de adăugat. Dar pentru că, din vina d-lui Proudhon, am abordat această chestiune de prioritate, vom mai spune în treacăt că mult timp înaintea d-lui Lemontey şi cu şaptesprezece ani înaintea lui Adam Smith, elev al lui A. Ferguson, acesta din urmă a expus chestiunea în mod clar într-un capitol care tratează în special despre diviziunea muncii.</p>', '<blockquote><a id="p108"></a>„S-ar putea chiar naşte îndoiala că capacitatea generală a unei naţiuni creşte proporţional cu progresul tehnicii. Numeroase ramuri ale tehnicii... reuşesc perfect chiar când sunt complet lipsite de ajutorul raţiunii şi al sentimentului, iar ignoranţa este mama industriei, ca şi a superstiţiei. Reflecţia şi imaginaţia sunt supuse erorii; dar obişnuinţa de a mişca piciorul sau mâna nu depinde nici de una, nici de cealaltă. Astfel s-ar putea spune că, în ceea ce priveşte manufactura, perfecţiunea constă în posibilitatea de a se lipsi de facultăţile mintale, astfel încât atelierul, condus fără eforturi intelectuale, să poată fi privit ca o maşină ale cărei piese le formează oamenii... Generalul poate să fie foarte priceput în arta războiului, în timp ce tot meritul soldatului se mărgineşte la executarea câtorva mişcări cu piciorul sau cu mâna. Se poate ca unul să fi câştigat ceea ce celălalt a pierdut... Într-o epocă în care totul este separat, însăşi arta gândirii poate să devină o indeletnicire aparte“ (A. Ferguson. „Essai sur l’histoire de la société civile“, Paris, 1783). <a href="javascript:void(0);" id="n39">[39]</a></blockquote>', '<p><a id="p109"></a>Terminând scurta analiză literară, trebuie să arătăm că negăm categoric că <i>„toţi</i> economiştii au acordat mai multă atenţie avantajelor decât dezavantajelor diviziunii muncii“. Este suficient să amintim de Sismondi.</p>', '<p><a id="p110"></a>Astfel, în ceea ce priveşte avantajele diviziunii muncii, d-l Proudhon nu avea altceva de făcut decât să parafrazeze mai mult sau mai puţin pompos frazele obişnuite pe care toată lumea le cunoaşte.</p>', '<p><a id="p111"></a>Să vedem acum cum deduce el din diviziunea muncii, privită ca o lege generală, ca o categorie, ca o idee, <i>dezavantajele</i> pe care ea le comportă. Cum se face că această categorie, această lege implică o repartiţie inegală a muncii în detrimentul sistemului egalitar al d-lui Proudhon?</p>', '<blockquote><a id="p112"></a>„În această clipă solemnă de diviziune a muncii, o furtună e gata să se abată asupra omenirii. Progresul nu se înfăptuieşte pentru toţi în mod egal şi uniform.... el începe prin a se extinde asupra unui mic număr de privilegiaţi... Această preferinţă a progresului pentru anumite persoane, care a făcut să se creadă atâta timp în inegalitatea naturală şi providenţială a condiţiilor, a dat naştere la caste şi a creat o structură ierarhică în toate societăţile“ (Proudhon, vol. I, pag. 94).</blockquote>', '<p><a id="p113"></a>Diviziunea muncii a dat naştere castelor. Or, castele reprezintă dezavantajul diviziunii muncii; deci diviziunea muncii este aceea care a creat dezavantaje. Quod erat demonstrandum [ceea ce trebuia demonstrat]. Dacă, mergând mai departe, te întrebi ce a determinat diviziunea muncii să creeze castele, ierarhiile şi privilegiile, d-l Proudhon îţi va răspunde: progresul. Şi ce determină progresul? Barierele. Barierele constituie pentru d-l Proudhon preferinţa progresului pentru anumite persoane.</p>', '<p><a id="p114"></a>După filozofie vine istoria. Însă nici istoria descriptivă, nici istoria dialectică, ci istoria comparată. D-l Proudhon face o paralelă între tipograful de azi şi tipograful din evul mediu; între muncitorul de la uzinele Creusot şi fierarul de la ţară; între literatul din zilele noastre şi literatul din evul mediu; el face să încline balanţa de partea celor care, mai mult sau mai puţin, sunt reprezentanţii diviziunii muncii care a apărut în evul mediu sau a fost moştenită de la evul mediu. El opune diviziunii muncii dintr-o epocă istorică diviziunea muncii din altă epocă istorică. Oare aceasta trebuia să demonstreze d-l Proudhon? Nu. El trebuia să ne demonstreze dezavantajele diviziunii muncii în general, ale diviziunii muncii privite ca o categorie. De altfel la ce bun să mai insistăm asupra acestei părţi a lucrării d-lui Proudhon de vreme ce vom vedea ceva mai departe că el însuşi retractează în mod categoric toate aceste pretinse argumente?</p>', '<blockquote><a id="p115"></a>„Pe lângă <i>depravarea sufletului</i> — continuă d-l Proudhon — prelungirea zilei de muncă, care creşte invers proporţional cu cantitatea de inteligenţă cheltuită, este primul efect al muncii fărâmiţate... Cum însă durata zilei de muncă nu poate depăşi 16—18 ore, din momentul deci în care micşorarea cantităţii de inteligenţă cheltuită nu va putea fi compensată pe socoteala timpului, ea va fi compensată pe socoteala preţului şi salariile vor scădea... Un lucru este cert şi trebuie notat aici: <i>conştiinţa universală</i> nu consideră egale munca unui maistru şi a unui salahor. <i>Prin urmare</i> e necesară reducerea preţului zilei de muncă; astfel că muncitorul, după ce a fost înjosit printr-o funcţie degradantă, trebuie să sufere şi din punct de vedere material de pe urma micşorării salariilor“.</blockquote>', '<p><a id="p116"></a>Trecem peste valoarea logică a acestor silogisme, pe care Kant le-ar numi paralogisme care nimeresc alături.</p>', '<p><a id="p117"></a>Iată fondul lor:</p>', '<p><a id="p118"></a>Diviziunea muncii reduce pe muncitor la o funcţie degradantă; acestei funcţii degradante îi corespunde un suflet depravat; unei depravări a sufletului îi corespunde o reducere tot mai mare a salariului. Şi, pentru a dovedi că acestei reduceri a salariilor îi corespunde un suflet depravat, d-l Proudhon spune, ca să aibă conştiinţa împăcată, că aşa vrea conştiinţa universală. Sufletul d-lui Proudhon face şi el parte din conştiinţa universală?</p>', '<p><a id="p119"></a><i>Maşinile</i> sunt pentru d-l Proudhon „aniteza logică a diviziunii muncii“, şi, în sprijinul dialecticii sale, el începe prin a transforma maşinile în <i>fabrică</i>.</p>', '<p><a id="p120"></a>După ce a presupus existenţa fabricii moderne pentru a arăta că mizeria decurge din diviziunea muncii, d-l Proudhon presupune mizeria generată de diviziunea muncii pentru a ajunge la fabrică şi pentru a o putea prezenta ca negare dialectică a acestei mizerii. După ce l-a înjosit pe muncitor din punct de vedere moral dându-i o <i>funcţie degradantă</i>, iar din punct de vedere material prin micimea salariului, după ce l-a făcut pe muncitor <i>dependent de maistru</i>, reducându-i munca până la <i>munca unui salahor</i>, el revine la fabrică şi la maşini, arătând că ele <i>degradează</i> pe muncitor <i>„subordonându-l unui maistru“</i> şi-i desăvârşeşte degradarea făcându-l „să decadă de la rangul de meşteşugar la acela de <i>salahor“</i>. Frumoasă dialectică! Cel puţin de s-ar opri aici; dar nu, el are nevoie de o nouă istorie a diviziunii muncii nu pentru a scoate din ea contradicţiile, ci pentru a reconstrui fabrica după cum vrea el. În acest scop, el trebuie să uite tot ceea ce a spus despre diviziunea muncii.</p>', '<p><a id="p121"></a>Munca se organizează, se împarte în mod diferit, conform uneltelor de care dispune. Moara de mână presupune o altă diviziune a muncii decât moara cu aburi. Să începi cu diviziunea muncii în general, pentru a ajunge după aceea la o unealtă specială de producţie, la maşini, înseamnă să-ţi baţi joc de istorie.</p>', '<p><a id="p122"></a>Maşinile sunt tot atât de puţin o categorie economică cum este boul care trage la plug. Maşinile nu sunt decât o forţă productivă. Fabrica modernă, care se bazează pe folosirea maşinilor, este un raport social de producţie, o categorie economică.</p>', '<p><a id="p123"></a>Să vedem acum cum se petrec lucrurile în imaginaţia sclipitoare a d-lui Proudhon.</p>', '<blockquote><a id="p124"></a>„În societate, apariţia neîncetată a maşinilor este antiteza, formula inversă a diviziunii muncii; este <i>protestul</i> geniului industrial <i>împotriva muncii fărâmiţate şi asasine</i>. Ce este de fapt o maşină? <i>Un mod de a uni diferite părticele de muncă</i> pe care diviziunea muncii le-a separat. Orice maşină poate fi privită ca o îmbinare a mai multor operaţii... Deci prin maşină se va <i>reconstitui muncitorul</i>. Deoarece în economia politică maşinile sunt antipodul diviziunii muncii, ele reprezintă sinteza care în spiritul omenesc se opune analizei... Diviziunea muncii nu făcea decât să separe diferitele părţi ale muncii, lăsând pe fiecare să se ocupe de specialitatea care îi plăcea cel mai mult; fabrica ii grupează pe muncitori corespunzător raportului fiecărei părţi faţă de întreg... ea introduce principiul de autoritate în muncă... Dar nu numai atât: <i>maşina</i> sau <i>fabrica</i>, după ce l-a degradat pe muncitor subordonându-l unui maistru, desăvârşeşte degradarea lui făcându-l să decadă de la rangul de meşteşugar la acela de salahor... Perioada prin care trecem acum, aceea a maşinilor, se distinge printr-o trăsătură caracteristică, şi anume prin <i>munca salariată</i>. Munca salariată este <i>posterioară</i> diviziunii muncii şi schimbului“.</blockquote>', '<p><a id="p125"></a>O simplă observaţie pentru d-l Proudhon. O separare a diferitelor părţi ale muncii care lasă fiecăruia posibilitatea să se dedice specialităţii preferate, o separare care, după părerea d-lui Proudhon, datează de la începutul lumii, nu există decât în industria modernă, sub regimul concurenţei.</p>', '<p><a id="p126"></a>D-l Proudhon face apoi o prea „interesantă“ „genealogie“, pentru a demonstra cum s-a născut fabrica din diviziunea muncii şi munca salariată din fabrică.</p>', '<p><a id="p127"></a>1) El presupune un om care „a observat că, dacă ar separa producţia în diferitele ei părţi şi fiecare dintre aceste părţi ar fi executată de un alt muncitor“, forţele de producţie ar creşte.</p>', '<p><a id="p128"></a>2) Acest om, „sesizând firul acestei idei, consideră că, formând un grup permanent de lucrători selecţionaţi pentru obiectul special pe care şi-l <i>propune</i>, va obţine o producţie mai mare etc.“</p>', '<p><a id="p129"></a>3) Acest om face o <i>propunere</i> altor oameni, pentru a-i face să înţeleagă ideea sa şi să sesizeze firul ei.</p>', '<p><a id="p130"></a>4) La începutul industriei, acest om tratează de la <i>egal la egal cu tovarăşii săi</i>, care mai târziu devin <i>muncitorii</i> săi.</p>', '<p><a id="p131"></a>5) „Se înţelege, desigur, că această egalitate iniţială a trebuit să dispară repede, din cauza poziţiei avantajoase a stăpânului şi a dependenţei salariatului“.</p>', '<p><a id="p132"></a>Iată încă un eşantion al <i>metodei istorice şi descriptive</i> a d-lui Proudhon.</p>', '<p><a id="p133"></a>Să cercetăm acum, din punct de vedere istoric şi economic, dacă realmente fabrica sau maşina au introdus <i>principiul de autoritate</i> în societate după diviziunea muncii; dacă, pe de o parte, a avut loc, cu acest prilej, o reabilitare a muncitorului, deşi, pe de altă parte, el a fost supus autorităţii; dacă maşina, prin reconstituirea muncii divizate, este <i>sinteza</i> ei, opusă <i>analizei</i> acesteia.</p>', '<p><a id="p134"></a>Ca şi fabrica, societatea, ca un întreg, are şi ea o diviziune a muncii. Dacă am lua ca model diviziunea muncii dintr-o fabrică modernă pentru a o aplica apoi unei societăţi întregi, ne vom convinge că societatea cea mai bine organizată pentru producţia avuţiilor ar fi incontestabil aceea cu un singur patron-şef, care ar repartiza munca între diferiţii membri ai comunităţii după o regulă dinainte stabilită. Realitatea este însă alta. În timp ce în cadrul fabricii moderne diviziunea muncii este minuţios rânduită de autoritatea patronului, societatea modernă nu are altă regulă, altă autoritate pentru a repartiza munca decât libera concurenţă.</p>', '<p><a id="p135"></a>Sub regimul patriarhal, sub regimul castelor, sub regimul feudal şi corporativ, diviziunea muncii în întreaga societate avea loc după reguli fixe. Aceste reguli au fost oare stabilite de un legislator? Nu. Ivite la început din condiţiile producţiei materiale, ele au fost ridicate la rangul de legi mult mai târziu. În felul acesta, diferitelor forme ale diviziunii muncii le-au corespuns diferite forme de organizare socială. În ceea ce priveşte diviziunea muncii în ateliere, ea era foarte puţin dezvoltată în toate aceste forme ale societăţii arătate mai sus.</p>', '<p><a id="p136"></a>Se poate chiar stabili ca regulă generală că, cu cât diviziunea muncii în cadrul societăţii emană mai puţin de la o autoritate, cu atât mai mult se dezvoltă diviziunea muncii în cadrul atelierului şi cu atât mai mult aceasta este supusă autorităţii unui singur individ. Prin urmare, în ceea ce priveşte diviziunea muncii, există un <i>raport invers</i> între autoritatea din cadrul atelierului şi autoritatea din cadrul societăţii.</p>', '<p><a id="p137"></a>Să vedem acum ce este fabrica, unde ocupaţiile sunt foarte divizate, unde munca fiecărui muncitor se reduce la o operaţie foarte simplă şi unde autoritatea, capitalul, grupează şi conduce lucrările. Cum a luat naştere această fabrică? Pentru a răspunde la această întrebare trebuie să cercetăm cum s-a dezvoltat industria manufacturieră propriu-zisă. Înţeleg să vorbesc despre industria care încă nu este industria modenă cu maşinile ei, dar care nu mai este nici industria meşteşugarilor din evul mediu şi nici industria casnică. Nu vom intra în detalii prea ample; nu vom da decât câteva puncte sumare, pentru a arăta că nu se poate face istorie cu formule.</p>', '<p><a id="p138"></a>Una dintre condiţiile necsare pentru formarea industriei manufacturiere a fost acumularea capitalurilor, înlesnită de descoperirea Americii şi de importul metalelor ei preţioase.</p>', '<p><a id="p139"></a>S-a dovedit în suficientă măsură că creşterea mijloacelor de schimb a avut ca urmare, pe de o parte, deprecierea salariilor şi a rentelor funciare şi, pe de altă parte, creşterea profiturilor industriale. Cu alte cuvinte: pe măsură ce decădea clasa proprietarilor funciari şi clasa celor ce muncesc, seniorii feudali şi poporul, se ridica clasa capitaliştilor, burghezia.</p>', '<p><a id="p140"></a>Au mai existat şi alte împrejurări care au contribuit simultan la dezvoltarea industriei manufacturiere: creşterea cantităţii mărfurilor puse în circulaţie de îndată ce s-au stabilit relaţiile comerciale cu Indiile orientale pe la capul Bunei Speranţe, regimul colonial şi dezvoltarea comerţului maritim.</p>', '<p><a id="p141"></a>Un alt punct de care nu s-a ţinut încă îndeajuns semă în istoria industriei manufacturiere este concedierea numeroaselor suite ale seniorilor feudali, ai căror membri subalterni se transformaseră în vagabonzi înainte de a intra în atelier. Apariţia atelierului manufacturier este precedată în secolele al XV-lea şi al XVI-lea de un vagabondaj aproape general. Atelierul şi-a mai găsit un puternic sprijin în numeroşi ţărani care afluau secole de-a rândul spre oraşe, fiind neîncetat izgoniţi de la ţară din cauza transformării ogoarelor în păşuni şi a progresului în agricultură, ceea ce făcea să fie nevoie de mai puţine braţe de muncă pentru cultivarea pământurilor.</p>', '<p><a id="p142"></a>Extinderea pieţei, acumularea capitalurilor, modificările intervenite în poziţia socială a claselor, marele număr de oameni lipsiţi la un moment dat de sursa lor de venit — iată atâtea condiţii istorice pentru formarea manufacturii. Nu înţelegerea prin bună învoială între egali i-a adunat pe oameni în ateliere, cum susţine d-l Proudhon. Manufactura nu a apărut nici măcar în sânul vechilor corporaţii. Negustorul, nu vechiul meşter breslaş, a fost acela care a devenit patronul atelierului modern. Aproape pretutindeni s-a dat o luptă îndârjită între manufactură şi meşteşuguri.</p>', '<p><a id="p143"></a>Acumularea şi concentrarea de unelte şi de muncitori a precedat dezvoltarea diviziunii muncii în interiorul atelierului. O trăsătură caracteristică a manufacturii consta mai curând în reunirea mai multor muncitori şi a mai multor meserii într-un singur loc, într-o sală, sub comanda unui capital, decât în descompunerea muncii în părţile ei componente şi în adaptarea unui munitor special la o muncă foarte simplă.</p>', '<p><a id="p144"></a>Utilitatea unui atelier consta nu atât în diviziunea muncii propriu-zise, cât în faptul că se lucra pe scară mai mare, că se economiseau o mulţime de cheltuieli neproductive etc. La sfârşitul secolului al XVI-lea şi începutul celui de-al XVII-lea, manufactura olandeză de-abia cunoştea diviziunea muncii.</p>', '<p><a id="p145"></a>Dezvoltarea diviziunii muncii presupune reunirea muncitorilor într-un singur atelier. Nici în secolul al XVI-lea şi nici în secolul al XVII-lea nu întâlnim măcar un singur exemplu în care diferitele ramuri ale aceleiaşi meserii să se fi dezvoltat fiecare în parte, în aşa măsură încât să fi fost suficientă concentrarea lor într-un loc pentru a obţine atelierul gata format. Dar, de îndată ce au fost reuniţi atât oamenii cât şi uneltele de producţie, diviziunea muncii, aşa cum exista sub formă de breaslă, era reprodusă şi se reflecta în mod necesar în interiorul atelierului.</p>', '<p><a id="p146"></a>Pentru d-l Proudhon, care, chiar dacă vede lucrurile, le vede de-a-ndoaselea, diviziunea muncii, aşa cum o înţelege Adam Smith, precedă atelierul, în timp ce în realitate atelierul este una dintre condiţiile de existenţă a diviziunii muncii.</p>', '<p><a id="p147"></a><i>Maşinile</i>, în adevărata accepţie a cuvântului, datează de la sfârşitul secolului al XVIII-lea. Nu e nimic mai absurd decât să vezi în maşini <i>antiteza</i> diviziunii muncii, <i>sinteza</i> care restabileşte unitatea muncii fărâmiţate.</p>', '<p><a id="p148"></a>Maşina este o reunire a uneltelor de muncă, şi nicidecum o combinare de munci pentru muncitorul însuşi.</p>', '<blockquote><a id="p149"></a>„Când prin diviziunea muncii fiecare operaţie distinctă a fost redusă la întrebuinţarea unei simple unelte, reunirea tuturor acestor unelte puse în acţiune de un singur motor constituie o maşină“ (Babbage, „Traité sur l’économie des machines“ etc., Paris, 1833). <a href="javascript:void(0);" id="n40">[40]</a></blockquote>', '<p><a id="p150"></a>Unelte simple, acumulare de unelte, unelte compuse acţionate de un singur motor manual — omul —, unelte acţionate de forţele naturii, maşina, sistemul de maşini cu motor automat — iată evoluţia maşinilor.</p>', '<p><a id="p151"></a>Concentrarea uneltelor de producţie şi diviziunea muncii sunt tot atât de strâns legate una de alta ca şi concentrarea puterii de stat şi diviziunea intereselor private în domeniul politic. În Anglia, prin concentrarea pământurilor, a acestor unelte de muncă agricolă, există atât diviziunea muncii agricole cât şi exploatarea pământurilor cu maşini. În Franţa, unde uneltele de muncă agricolă sunt fărâmiţate, unde există sistemul de parcele, nu există în general nici diviziunea muncii agricole, nici folosirea maşinilor în agricultură.</p>', '<p><a id="p152"></a>Pentru d-l Proudhon, concentrarea uneltelor de muncă înseamnă negarea diviziunii muncii. În realitate, lucrurile se prezintă invers. Pe măsură ce sporeşte concentrarea uneltelor, se dezvoltă şi diviziunea muncii, şi viceversa. Iată de ce orice mare invenţie în domeniul mecanicii este urmată de o diviziune şi mai mare a muncii şi fiecare sporire a diviziunii muncii aduce, la rândul ei, noi invenţii mecanice.</p>', '<p><a id="p153"></a>E de prisos să reamintim că marile progrese în ceea ce priveşte diviziunea muncii au început în Anglia după inventarea maşinilor. Astfel, ţesătorii şi torcătorii erau în cea mai mare parte ţărani, situaţie care mai dăinuie şi astăzi în ţările înapoiate. Inventarea maşinilor a desăvârşit separarea muncii manufacturiere de munca agricolă. Ţesătorul şi torcătorul, reuniţi odinioară într-o singură familie, au fost despărţiţi de maşină. Datorită maşinii, torcătorul poate locui în Anglia, în timp ce ţesătorul poate să stea în Indiile orientale. Înainte de inventarea maşinilor, industria unei ţări prelucra mai ales materiile prime produse de propriul ei sol. Astfel Anglia prelucra lâna, Germania inul, Franţa mătăsurile şi inul, iar Indiile orientale şi Levantul bumbacul etc. Datorită folosirii maşinilor şi a aburului, diviziunea muncii a putut să ia astfel de proporţii, încât marea industrie, desprinsă de solul naţional, depinde exclusiv de piaţa mondială, de schimburile internaţionale, de diviziunea internaţională a muncii. În sfârşit, maşina exercită o asemenea influenţă asupra diviziunii muncii, încât, atunci când în procesul de producţie al unui obiect oarecare a devenit posibil ca diferite părţi ale acestuia să fie fabricate cu maşina, procesul de producţie se scindează de îndată în două ramuri, independente una de alta.</p>', '<p><a id="p154"></a>Mai e oare nevoie să vorbim de <i>scopul providenţial</i> şi filantropic pe care d-l Proudhon îl descoperă în inventarea şi în folosirea iniţială a maşinilor?</p>', '<p><a id="p155"></a>Când în Anglia comerţul s-a dezvoltat în aşa măsură încât munca manuală nu mai putea să-i facă faţă, s-a simţit nevoia unor maşini. Oamenii s-au gândit atunci să aplice ştiinţa mecanică, deja gata formată în secolul al XVIII-lea.</p>', '<p><a id="p156"></a>Apariţia fabricii este marcată prin acte care numai filantropice nu erau. Copiii munceau sub ameninţarea biciului; ei deveniseră un obiect de trafic, încheindu-se adevărate contracte cu orfelinatele. Au fost abrogate toate legile cu privire la ucenicie, deoarece, ca să folosim cuvintele d-lui Proudhon, nu mai era nevoie de muncitori <i>sintetici</i>. În sfârşit, începând din 1825, aproape toate noile invenţii au fost rezultatul ciocnirilor dintre muncitori şi patron, care căutau pe toate căile să deprecieze specialitatea muncitorului. După fiecare nouă grevă cât de cât însemnată apărea o nouă maşină. Atât de puţin considera muncitorul folosirea maşinilor ca o reabilitare, sau ca o <i>restaurare</i> a sa, cum pretinde d-l Proudhon, încât în secolul al XVIII-lea el s-a opus timp îndelungat dominaţiei incipiente a maşinii automate.</p>', '<blockquote><a id="p157"></a>„Wyatt — spune doctorul Ure — descoperise degetele torcătoare (seria de valţuri cu zimţi) cu mult înainte de Arkwright. Dificultatea principală nu consta propriu-zis în inventarea unui mecanism automat... Dificultatea o constituia mai ales disciplina necesară pentru a-i face pe oameni să renunţe la obiceiurile lor anarhice în muncă şi să se identifice cu regularitatea invariabilă a mişcării unei mari maşini automate. A inventa însă şi a traduce în viaţă codul disciplinei de fabrică adaptat la nevoile şi la ritmul sistemului automat, această muncă demnă de un Hercule a fost opera nobilă a lui Arkwright“.</blockquote>', '<p><a id="p158"></a>În fond, prin introducerea maşinilor, diviziunea muncii în cadrul societăţii a crescut, sarcina muncitorului în cadrul atelierului s-a simplificat, concentrarea capitalului a crescut, iar omul a fost şi mai mult fărâmiţat.</p>', '<p><a id="p159"></a>Când d-l Proudhon vrea să fie economist şi să renunţe o clipă la „evoluţia seriei de idei în minte“, atunci împrumută erudiţie de la Adam Smith, care a scris în perioada în care fabrica abia lua naştere. Într-adevăr, ce mare este deosebirea dintre diviziunea muncii care exista pe vremea lui Adam Smith şi cea care există în fabrica modernă! Pentru a o înţelege mai bine, este de ajuns să cităm câteva pasaje din „Filozofia manufacturilor“ a doctorului Ure.</p>', '<blockquote><a id="p160"></a>„Când A. Smith şi-a scris nemuritoarea sa lucrare despre elementele economiei politice, sistemul industriei mecanizate abia dacă era cunoscut. Cu drept cuvânt a considerat el că diviziunea muncii este marele principiu al pefecţionării manufacturii. Luând ca exemplu o fabrică de ace cu gămălie, el a demonstrat că un lucrător care se perfecţionează prin practică într-o singură direcţie devine mai îndemânatic şi mai puţin costisitor. În conformitate cu acest principiu, el a observat că în fiecare ramură a manufacturii anumite operaţii, de pildă tăierea firelor de alamă în lngimi egale, se execută mai lesne; că altele, de pildă fasonarea şi aplicarea gămăliilor, sunt relativ mai grele; el ajunge deci la concluzia că fiecăreia dintre aceste operaţii i se poate adapta un lucrător, al cărui salariu să corespundă îndemânării sale. Tocmai această adaptare constituie fondul diviziunii muncii. Dar ceea ce a putut servi ca exemplu util pe vremea doctorului Smith, astăzi nu ar putea decât să inducă în eroare publicul cu privire la principiul real al industriei de fabrică. Într-adevăr, repartizarea sau mai curând adaptarea diferitelor operaţii la capacitatea fiecărui individ nu intră câtuşi de puţin în planul de activitate al fabricii; dimpotrivă, pretutindeni unde un procedeu oarecare reclamă multă deteritate şi precizie, mâna unui muncitor iscusit, dar care poate adesea să greşească, este înlocuită de un mecanism special, a cărui muncă automatizată este atât de bine pusă la punct, încât şi un copil o poate supraveghea.</blockquote>', '<blockquote><a id="p161"></a>Principiul sistemului de fabrică constă deci în a înlocui munca manuală cu munca mecanizată şi în a înlocui diviziunea muncii dintre meseriaşi prin descompunerea unui proces de muncă în părţile lui componente. În sistemul muncii manuale, mâna de lucru era de obicei elementul cel mai costisitor dintr-un produs oarecare; în sistemul muncii mecanizate, dibăcia meseriaşului este înlocuită tot mai mult de simpla supraveghere a maşinii.</blockquote>', '<blockquote><a id="p162"></a>Slăbiciunea naturii umane este atât de mare, încât muncitorul, cu cât emai iscusit, cu atât e mai voluntar, mai intratabil şi mai inapt pentru un sistem mecanizat, pe care pornirile sale capricioase îl pot în mare măsură prejudicia în ansamblul său. Obiectivul principal al fabricantului de astăzi este deci de a reduce, combinând ştiinţa cu capitalurile sale, funcţia muncitorilor lui la exercitarea vigilenţei şi a dexterităţii, însuşiri care se perfecţionează în tinereţe <i>dacă sunt fixate asupra unui singur obiect</i>.</blockquote>', '<blockquote><a id="p163"></a>După sistemul gradaţiei muncii, este nevoie de ucenicie de câţiva ani înainte ca ochiul şi mâna muncitorului să capete destulă dexteritate pentru a efectua unele operaţii mecanizate deosebit de grele; în conformitate însă cu sistemul care descompune un proces de muncă, reducându-l la părţile lui componente care sunt efectuate de maşini automate, aceste operaţii parţiale elementare pot fi încredinţate unui muncitor cu o capacitate obişnuită, după ce a fost supus unei scurte probe; la nevoie el poate chiar să fie trecut de la o maşină la alta, după bunul plac al directorului întreprinderii. Astfel de mutări sunt vădit opuse vechii rutine, care, divizând munca, încredinţa unui muncitor sarcina de a fasona gămălia, altuia sarcina de a ascuţi vârful, muncă plictisitoare şi enervantă prin uniformitatea ei... După principiul <i>egalizării</i> însă, sau după sistemul mecanizat, facultăţile muncitorului sunt supuse numai unui exerciţiu plăcut“ etc... „Întrucât munca sa se reduce la supravegherea unui mecanism bine pus la punct, el poate să o înveţe în scurt timp; iar atunci când trece de la o maşină la alta, el variază munca, îşi îmbogăţeşte ideile reflectând asupra îmbinării generale a rezultatelor muncii sale şi a tovarăşilor săi. Astfel, această încătuşare a facultăţilor, această îngustare a ideilor, această frânare a dezvoltării fizice a muncitorului, care nu fără motiv au fost atribuite diviziunii muncii, nu pot, în împrejurări obişnuite, să se mai repete sub regimul unei <i>repartiţii egale a muncilor</i>.</blockquote>', '<blockquote><a id="p164"></a>Scopul constant şi tendinţa oricărei perfecţionări a tehnicii este, într-adevăr, de a renunţa cu totul la munca omului sau de a-i scădea preţul, înlocuind munca bărbaţilor prin munca femeilor şi a copiilor sau munca meseriaşilor calificaţi prin munca unor muncitori necalificaţi... Această tendinţă de a folosi numai copii cu privire ageră şi cu degete abile în locul muncitorilor rutinaţi dovedeşte că dogma scolastică despre diviziunea muncii după diferitele grade de iscusinţă a fost, în sfârşit, abandonată de fabricanţii noştri luminaţi“ (André Ure. „Philosophie des manufactures, ou Économie industrielle“, vol. I, cap. 1). <a href="javascript:void(0);" id="n41">[41]</a></blockquote>', '<p><a id="p165"></a>Ceea ce caracterizează diviziunea muncii în sânul societăţii moderne este faptul că ea dă naştere la specializare, la diferite profesiuni şi totodată şi la idiotizarea profesională.</p>', '<blockquote><a id="p166"></a>„Suntem cuprinşi de admiraţie — spune Lemontey — văzând cum la antici un om putea să fie, concomitent, un eminent filozof, poet, orator, istoric, preot, om de stat şi conducător de oşti. Pe noi ne uluieşte aspectul unui domeniu atât de vast. Fiecare îşi face un gard şi se închide în ograda sa. Nu ştiu dacă prin această fărâmiţare câmpul de activitate se măreşte, dar ştiu prea bine că omul se închirceşte“.</blockquote>', '<p><a id="p167"></a>Ceea ce caracterizează diviziunea muncii în fabrică este faptul că munca a pierdut orice caracter de specialitate. Dar, din moment ce orice fel de dezvoltare specială încetează, nevoia de universalitate, tendinţa spre o dezvoltare multilaterală a individului începe să se facă simţită. Fabrica înlătură specializarea şi idiotizarea profesională.</p>', '<p><a id="p168"></a>D-l Proudhon, care nu a priceput nici măcar această singură latură revoluţionară a fabricii, face un pas înapoi şi propune muncitorului să nu se limiteze să facă numai a douăsprezecea parte dintr-un ac cu gămălie, ci, pe rând, toate cele douăsprezece părţi. Muncitorul ar ajunge astfel la ştiinţa şi la conştiinţa unui ac de gămălie. Iată ce înseamnă munca sintetică a d-lui Proudhon. Nimeni nu va contesta faptul că o mişcare înainte şi alta înapoi este de asemenea o mişcare sintetică.</p>', '<p><a id="p169"></a>Pe scurt, d-l Proudhon n-a depăşit idealul micului-burghez. Şi pentru a realiza acest ideal el nu poate găsi nimic mai bun decât să ne readucă la starea de calfă sau, cel mult, de meşter breslaş din evul mediu. Este de ajuns, spune el undeva în cartea sa, să fi făcut o singură dată în viaţă o capodoperă, să te fi simtit o singură dată om. Nu este oare aceasta, atât din punct de vedere al formei cât şi al conţinutului, capodopera cerută de breslele evului mediu?</p>', '<h5 id="sigil_toc_id_15" style="text-align: center;"><a id="p170"></a>§ III. Concurenţa şi monopolul</h5>', '<table style="margin-left: auto; margin-right: auto;"><a id="p171"></a>\n<tbody>\n<tr>\n<td style="width: 30%;"><p class="noind"><i>Latura bună a concurenţei</i>.</p>\n</td>\n<td class="special"></td>\n<td><p class="noind">„Concurenţa este tot atât de inerentă muncii ca şi diviziunea... Ea este necesară pentru <i>întronarea egalităţii“</i>.</p>\n</td>\n</tr>\n</tbody>\n</table>', '<table style="margin-left: auto; margin-right: auto;"><a id="p172"></a>\n<tbody>\n<tr>\n<td style="width: 30%;"><p class="noind"><i>Latura rea a concurentei</i>.</p>\n</td>\n<td class="special"></td>\n<td><p class="noind">„Principiul ei este propria ei negare. Consecinţa ei cea mai sigură este că duce la pieire pe cei pe care îi antrenează“.</p>\n</td>\n</tr>\n</tbody>\n</table>', '<table style="margin-left: auto; margin-right: auto;"><a id="p173"></a>\n<tbody>\n<tr>\n<td style="width: 30%;"><p class="noind"><i>Reflexii generale</i>.</p>\n</td>\n<td class="special"></td>\n<td><p class="noind"><i>„Dezavantajele</i>, ca şi avantajele concurenţei..., decurg în mod logic, atât unele cât şi altele, din principiu“.</p>\n</td>\n</tr>\n</tbody>\n</table>', '<table style="margin-left: auto; margin-right: auto;"><a id="p174"></a>\n<tbody>\n<tr>\n<td style="width: 30%;"><p class="noind"><i>Problemă de rezolvat</i>.</p>\n</td>\n<td class="special"></td>\n<td>\n<p class="noind">„Să se caute principiul de <i>adaptare</i> care trebuie să decurgă dintr-o lege superioară libertăţii însăşi“.</p>\n<p class="noind" style="text-align: center;">Variantă:</p>\n<p class="noind">„Deci nu poate fi vorba aici de a distruge concurenţa, ceea ce ar fi tot atât de imposibil ca şi a voi să distrugi libertatea; trebuie să i se găsească echilibrul aş spune chiar <i>poliţia“</i>.</p>\n</td>\n</tr>\n</tbody>\n</table>', '<p><a id="p175"></a>D-l Proudhon începe prin a apăra necesitatea veşnică a concurenţei împotriva celor care vor s-o înlocuiască prin <i>emulaţie</i>. <a href="javascript:void(0);" id="n42">[42]</a></p>', '<blockquote><a id="p176"></a>Nu există „emulaţie fără scop“. „Obiectul oricărei pasiuni este în mod necesar analog pasiunii însăşi: femeia este obiectul pasiunii pentru amant, puterea pentru ambiţios, aurul pentru zgârcit, cununa pentru poet; obiectul emulaţiei industriale este în mod necesar <i>profitul</i>. Emulaţia nu este altceva decât însăşi concurenţa“.</blockquote>', '<p><a id="p177"></a>Concurenta este emulaţia în vederea profitului. Oare emulaţia industrială este în mod necesar emulaţia în vederea profitului, deci concurenţa? D-l Proudhon o dovedeşte afirmând-o. Am văzut: a afirma înseamnă pentru el a dovedi, după cum a presupune înseamnă a nega.</p>', '<p><a id="p178"></a>Dacă <i>obiectul</i> imediat al pasiunii amantului este femeia, obiectul imediat al emulaţiei industriale este produsul, şi nu profitul.</p>', '<p><a id="p179"></a>Concurenţa nu este emulaţia industrială, ci emulaţia comercială. În zilele noastre emulaţia industrială nu există decât în vederea comerţului. Există chiar faze în viata economică a popoarelor moderne în care toată lumea este cuprinsă de un fel de febră de a realiza profituri fără a produce. Această febră a speculaţiei, care revine periodic, dezvăluie adevăratul caracter al concurenţei, care încearcă să scape de necesitatea emulaţiei industriale.</p>', '<p><a id="p180"></a>Dacă i-aţi fi spus unui meşteşugar din secolul al XIV-lea că privilegiile vor fi abrogate împreună cu întreaga organizaţie feudală a industriei pentru a fi înlocuite cu emulatia industrială, numită concurenţă, el v-ar fi răspuns că privilegiile diferitelor corporaţii, bresle, jurande reprezintă concurenţa organizată. D-l Proudhon spune acelaşi lucru atunci când afirmă că „emulaţia nu este altceva decât însăşi concurenţa“.</p>', '<blockquote><a id="p181"></a>„Daţi ordin ca, începând de la 1 ianuarie 1847, munca şi salariul să fie garantate pentru toţi; va urma îndată o largă destindere după tensiunea încordată a industriei“.</blockquote>', '<p><a id="p182"></a>În locul unei presupuneri, al unei afirmaţii şi al unei negaţii avea acum un decret, pe care d-l Proudhon îl emite pentru a dovedi tocmai necesitatea concurenţei, veşnicia ei ca categorie etc.</p>', '<p><a id="p183"></a>Dacă cineva îşi închipuie că nu este nevoie decât de decrete pentru a scăpa de concurenţă, nu vom scăpa niciodată de ea. Şi dacă se ajunge până acolo încât se propune abolirea concurenţei, menţinându-se totodată salariul, se propune înfăptuirea unui nonsens prin decret regal. Dar popoarele nu acţionează prin decrete regale. Înainte de a face astfel de decrete, popoarele trebuie să-şi fi schimbat din temelii cel puţin condiţiile lor de existenţă industrială şi politică, prin urmare tot modul lor de viaţă.</p>', '<p><a id="p184"></a>D-l Proudhon va răspunde cu aplombul său imperturbabil că aceasta este ipoteza „unei transformări a naturii noastre fără antecedente în istorie“ şi că el ar avea dreptul <i>„să nu ne lase să participăm</i> la discuţie“ în virtutea nu ştim cărui decret.</p>', '<p><a id="p185"></a>D-l Proudhon ignorează faptul că întreaga istorie nu este decât o continuă transformare a naturii umane.</p>', '<blockquote><a id="p186"></a>„Să rămânem la fapte. Revoluţia franceză a fost făcută atât pentru libertatea industrială cât şi pentru libertatea politică; şi, cu toate că în 1789 Franţa nu-şi dădea seama de toate consecinţele principiului a cărui realizare o cerea, putem să spunem sus şi tare că ea nu s-a înşelat nici în dorinţele ei şi nici în speranţele ei. Oricine ar încerca să nege acest lucru ar pierde în ochii mei dreptul la critică: nu voi discuta niciodată cu un adversar care ar susţine în principiu eroarea spontană a 25,000,000 de oameni... Dacă concurenţa nu ar fi un <i>principiu</i> de economie socială, un <i>decret al destinului</i>, o <i>necesitate a sufletului omenesc</i>, pentru ce, în loc <i>să desfiinţeze</i> corporaţiile, breslele şi jurandele, oamenii nu s-ar gândi mai curând să le <i>refacă?“</i></blockquote>', '<p><a id="p187"></a>Astfel, pentru că francezii din secolul al XVIII-lea au desfiinţat corporaţiile, breslele şi jurandele în loc să le modifice, francezii din secolul al XIX-lea trebuie să modifice concurenţa în loc s-o desfiinţeze. Deoarece concurenţa a fost instaurată în Franţa în secolul al XVIII-lea ca o consecinţă a necesităţilor istorice, această concurenţă nu trebuie să fie desfiinţată în secolul al XIX-lea din cauza altor necesităţi istorice. D-l Proudhon, neînţelegând că apariţia concurenţei era legată de dezvoltarea reală a oamenilor din secolul al XVIII-lea, face din concurenţă o necesitate a <i>sufletului omenesc</i> in partibus infidelium. <a href="javascript:void(0);" id="n43">[43]</a> Ce ar fi făcut el din marele Colbert pentru secolul al XVII-lea?</p>', '<p><a id="p188"></a>După revoluţie a venit starea de lucruri actuală. D-l Proudhon caută şi aici fapte pentru a demonstra veşnicia concurenţei, dovedind că toate ramurile de producţie în care această categorie nu este încă destul de dezvoltată, cum e cazul agriculturii, se află într-o stare de inferioritate, de înapoiere.</p>', '<p><a id="p189"></a>A afirma că există ramuri de producţie care încă nu sunt la înălţimea concurenţei, iar altele nu au atins încă nivelul producţiei burgheze, este o palavrageală care nu dovdeşte câtuşi de puţin veşnicia concurenţei.</p>', '<p><a id="p190"></a>Iată la ce se rezumă întreaga logică a d-lui Proudhon: concurenţa este o relaţie socială în cadrul căreia dezvoltăm în prezent forţele noastre productive. El nu dă acestui adevăr o dezvoltare logică, ci formulări adesea foarte ample, spunând că concurenţa este emulaţia industrială, modul actual de a fi liber, responsabilitatea în muncă, constituirea valorii, o condiţie pentru întronarea egalităţii, un principiu de economie socială, un decret al destinului, o necesitate a sufletului omenesc, o inspiraţie a justiţiei eterne, libertatea în diviziune, diviziunea în libertate, o categorie economică.</p>', '<blockquote><a id="p191"></a><i>„Concurenţa</i> şi <i>asociaţia</i> se sprijină una pe cealaltă. Departe de a se exclude, ele nu sunt nici măcar <i>divergente</i>. Cine spune concurenţă presupune şi un <i>scop comun</i>. Concurenţa nu înseamnă deci <i>egoism</i>, iar eroarea cea mai deplorabilă a socialismului este aceea de a o fi privit ca răsturnare a societăţii“.</blockquote>', '<p><a id="p192"></a>Cine spune concurenţă spune scop comun, şi aceasta dovedeşte, pe de o parte, că concurenţa înseamnă asociaţie, iar pe de altă parte că concurenţa nu înseamnă egoism. Şi cine spune egoism nu spune scop comun? Orice egoism se exercită în societate şi prin societate. El presupune deci societatea, adică scopui comune, nevoi comune, mijloace de producţie comune etc. etc. De aceea este oare întâmplător faptul că concurenţa şi asociaţia de care vorbesc socialiştii nu sunt nici măcar divergente?</p>', '<p><a id="p193"></a>Socialiştii ştiu foarte bine că societatea actuală se bazează pe concurenţă. Deci cum ar putea ei să reproşeze concurenţei că ea răstoarnă societatea actuală pe care ei înşişi vor s-o răstoane? Şi cum ar putea să reproşeze concurenţei că ea ar răsturna societatea viitoare, în care ei văd, dimpotrivă, răsturnarea concurenţei?</p>', '<p><a id="p194"></a>D-l Proudhon spune mai departe că <i>opusul monopolului</i> este concurenţa, că, prin urmare, acesta nu poate fi <i>opusul asociaţiei</i>.</p>', '<p><a id="p195"></a>Feudalismul a fost de la început opus monarhiei patriarhale; el nu era însă opus concurenţei, care nici nu exista încă. Urmează de aici că concurenţa nu este opusul feudalismului?</p>', '<p><a id="p196"></a>Într-adevăr, <i>societate</i>, <i>asociaţie</i> sunt denumiri care se pot da tuturor societăţilor, societăţii feudale ca şi societăţii burgheze, care este o asociaţie bazată pe concurenţă. Cum pot deci să existe socialişti care cred că pot combate concurenţa numai prin cuvântul <i>asociaţie?</i> Şi cum poate însuşi d-l Proudhon să-şi închipuie că poate să apere concurenţa împotiva socialismului desemnând concurenţa numai prin numele de <i>asociaţie?</i></p>', '<p><a id="p197"></a>Tot ce am spus până acum reprezin1ă latura frumoasă a concurenţei, aşa cum o înţelege d-l Proudhon. Să trecem acum la latura urâtă, adică la latura negativă a concurenţei, la inconvenientele ei, la ceea ce are distructiv, subversiv, într-un cuvânt la ceea ce are dăunător.</p>', '<p><a id="p198"></a>Tabloul pe care ni-l înfăţişează d-l Proudhon are ceva lugubru.</p>', '<p><a id="p199"></a>Concurenţa dă naştere mizeriei, alimentează războiul civil, „schimbă condiţiile naturale ale zonelor“, confundă naţionalităţile, zdruncină familiile, corupe conştiinţa publică, „răstoarnă noţiunile de echitate, justiţie“, morală şi, ceea ce este mai rău, distruge comerţul cinstit şi liber, şi nici măcar nu dă în schimb valoarea sintetică, preţul fix şi cinstit. Concurenţa dezamăgeşte toată lumea, chiar şi pe economişti. Ea merge până acolo încât se distruge pe sine însăşi.</p>', '<p><a id="p200"></a>După ce d-l Proudhon înşiră toate laturile negative ale concurenţei, oare nu se dovedeşte ea a fi cel mai dizolvant, cel mai distructiv element pentru <i>relaţiile</i> societăţii burgheze, pentru principiile şi iluziile ei?</p>', '<p><a id="p201"></a>Să nu uităm că concurenţa devine din ce în ce mai distructivă pentru <i>relaţiile</i> burgheze pe măsură ce provoacă crearea febrilă de noi forţe productive, adică a condiţiilor materiale pentru o societate nouă. Cel puţin din acest punct de vedere latura negativă a concurenţei ar avea şi o parte pozitivă.</p>', '<blockquote><a id="p202"></a>„Privită din punct de vedere al originii, concurenţa ca stare sau ca fază economică este rezultatul necesar... al teoriei reducerii cheltuielilor generale de producţie“.</blockquote>', '<p><a id="p203"></a>Pentru d-l Proudhon circulaţia sângelui este, probabil, o consecinţă a teoriei lui Harvey.</p>', '<blockquote><a id="p204"></a><i>„Monopolul</i> este sfârşitul fatal al concurenţei, care îl produce prin propria şi neîncetata ei negare. Această creare a monopolului este însăşi justificarea lui... Monopolul este opusul firesc al concurenţei... şi, de vreme ce concurenţa este necesară, ea implică ideea de monopol, pentru că monopolul este un fel de sediu al fiecărei individualităţi concurente“.</blockquote>', '<p><a id="p205"></a>Ne bucurăm împreună cu d-l Proudhon că măcar o dată poate şi el să aplice cu succes formula sa despre teză şi antiteză. Toată lumea ştie că monopolul modern ia naştere chiar din concurenţă.</p>', '<p><a id="p206"></a>În ceea ce priveşte conţinutul, d-l Proudhon recurge la imagini poetice. Concurenţa făcea „din fiecare subdiviziune a muncii un fel de domeniu suveran în care fiecare individ îşi afirma întreaga sa forţă şi independenţă“. Monopolul este <i>„sediul</i> fiecărei individualităţă concurente“. „Domeniul suveran“ face cel puţin cât „sediul“.</p>', '<p><a id="p207"></a>D-l Proudhon nu vorbeşte decât de monopolul modern creat de concurenţă. Dar, precum ştim cu toţii, concurenţa a fost creată de monopolul feudal. Astfel, la început, concurenţa a fost contrariul monopolului, iar nu monopolul contrariul concurenţei. Deci monopolul modern nu este o simplă antiteză, ci, dimpotrivă, adevărata sinteză.</p>', '<p><a id="p208"></a><i>Teză:</i> Monopolul feudal anterior concurenţei.</p>', '<p><a id="p209"></a><i>Antiteză:</i> Concurenţa.</p>', '<p><a id="p210"></a><i>Sinteză:</i> Monopolul modern, care este negaţia monopolului feudal în măsura în care el presupune regimul concurenţei şi care este totodată negaţia concurenţei în măsura în care este monopol.</p>', '<p><a id="p211"></a>Astfel, monopolul modern, monopolul burghez, este monopolul sintetic, negarea negaţiei, unitatea contrariilor. El este monopolul în stare pură, normală, raţională. D-l Prouhon este în contradicţie cu propria sa filozofie atunci când face din monopolul burghez monopolul în stare brută, <i>simplistă</i>, contradictorie, spasmodică. D-l Rossi, pe care d-l Prouhon îl citează de câteva ori în legătură cu monopolul, pare să fi înţeles mai bine caracterul sintetic al monopolului burghez. În lucrarea sa „Cours d’économie politique“, <a href="javascript:void(0);" id="n44">[44]</a> el face distincţie între monopolurile artificiale şi monopolurile naturale. Monopolurile feudale, spune el, sunt artificiale, adică arbitrare; monopolurile burgheze sunt naturale, adică raţionale.</p>', '<p><a id="p212"></a>Monopolul este bun, raţionează d-l Proudhon, pentru că este o categorie economică, o emanaţie „a raţiunii impersonale a omenirii“. Concurenţa este şi ea ceva bun, fiind de asemenea o categorie economică. Dar ceea ce nu e bun este realitatea monopolului şi realitatea concurenţei. Şi mai rău este faptul că monopolul şi concurenţa se devorează reciproc. Ce-i de făcut? Trebuie căutată sinteza acestor două noţiuni veşnice şi smulsă din sânul domnului, unde zace din timpuri imemoriale.</p>', '<p><a id="p213"></a>În viaţa practică întâlnim nu numai concurenţa, monopolul şi antagonismul lor, dar şi sinteza lor, care nu este o formulă, ci o mişcare. Monopolul produce concurenţa, concurenţa produce monopolul. Monopolurile se concurează, concurenţii devin monopolişti. Dacă monopoliştii limitează concurenţa dintre ei prin asociaţii parţiale, creşte concurenţa printre muncitori, şi cu cât masa proletarilor creşte faţă de monopoliştii unei naţiuni, cu atât devine mai sălbatică concurenţa dintre monopoliştii diferitelor naţiuni. Sinteza este de aşa natură, încât monopolul nu poate să se menţină decât angajându-se neîncetat în lupta de concurenţă.</p>', '<p><a id="p214"></a>Pentru a deduce dialectic <i>impozitele</i> care urmează <i>monopolul</i>, d-l Proudhon ne vorbeşte de <i>geniul social</i> care, după ce a urmat <i>fără a pregeta calea sa în zig-zag</i>,</p>', '<blockquote><a id="p215"></a>„... după ce a păşit cu hotărâre, fără regrete şi fără opriri, <i>ajungând la răspântia monopolului</i>, aruncă o privire <i>melancolică</i> înapoi şi, după o cugetare adâncă, pune impozite pe toate obiectele de producţie şi creează o întreagă organizaţie administrativă, pentru ca <i>toate posturile să fie predate proletariatului şi retribuite de oamenii monopolului“</i>.</blockquote>', '<p><a id="p216"></a>Ce să spunem despre acest geniu care pe nemâncate se plimbă în zig-zag? Şi ce să spunem despre această plimbare care nu are alt scop decât să distrugă pe burghezi prin impozite, când, dimpotrivă, impozitele servesc tocmai pentru a da burghezilor mijloacele de a se menţine ca clasă dominantă?</p>', '<p><a id="p217"></a>Pentru a ilustra numai în treacăt felul în care d-l Proudhon tratează detaliile economice, este suficient să arătăm că, după părerea lui, <i>impozitul pe consumaţie</i> ar fi fost stabilit în vederea egalităţii şi pentru a veni în ajutorul proletariatului.</p>', '<p><a id="p218"></a>Impozitul pe consumaţie a ajuns la deplina lui dezvoltare abia după instaurarea dominaţiei burgheziei. În mâinile capitalului industrial, adică ale bogăţiei sobre şi calculate, care se menţine, se reproduce şi creşte prin exploatarea directă a muncii, impozitul pe consumaţie era un mijloc pentru a exploata bogăţia frivolă, veselă, risipitoare a marilor seniori, care nu făceau altceva decât să consume. James Steuart a expus foarte bine scopul iniţial al impozitului consumaţie în „Recherche des principes de l’economie politique“ [„Studiu asupra principiilor de economie politică“], pe care a publicat-o cu zece ani înaintea apariţiei cărţii lui A. Smith.</p>', '<blockquote><a id="p219"></a>„În monarhia absolută — spune el — se pare că creşterea bogăţiilor îi face pe principi să fie oarecum invidioşi. De aceea ei iau impozite de la cei care se îmbogăţesc — impozite pe producţie. În regimurile constituţionale ele sunt prestate mai ales de cei care sărăcesc — impozite pe consumaţie. Astfel, regii pun un impozit pe industrie... De exemplu, capitaţia şi impozitul pe avere sunt proporţionale cu presupusa bogăţie a contribuabililor. Fiecare este impus proporţional cu profitul pe care se presupune că îl are. În regimurile constituţionale, impozitele se aplică de obicei pe consumaţie. Fiecare este impus proporţional cu cât cheltuieşte“. <a href="javascript:void(0);" id="n45">[45]</a></blockquote>', '<p><a id="p220"></a>În ceea ce priveşte <i>succesiunea logică</i> a apariţiei impozitelor, a balanţei comerciale, a creditului, atragem atenţia doar asupra faptului că burghezia engleză, care sub Wilhelm de Orania şi-a instaurat regimul politic, a creat imediat un nou sistem de impozite, creditul public şi sistemul de taxe protecţioniste, în clipa în care a fost în stare să-şi dezvolte nestânjenită condiţiile de existenţă.</p>', '<p><a id="p221"></a>Aceste observaţii sunt suficiente ca cititorul să-şi facă o idee justă despre divagaţiille d-lui Proudhon asupra poliţiei sau impozitelor, asupra balanţei comerciale, creditului, comunismului şi populaţiei. Putem fi siguri că nici o critică, fie ea cât de indulgentă, nu va aborda cu seriozitate capitolele consacrate acestor probleme.</p>', '<h5 id="sigil_toc_id_16" style="text-align: center;"><a id="p222"></a>§ IV. Proprietatea funciară sau renta funciară</h5>', '<p><a id="p223"></a>În fiecare epocă istorică, proprietatea s-a dezvoltat în mod diferit şi în cadrul unor relaţii sociale cu totul diferite. De aceea a defini proprietatea burgheză nu înseamnă altceva decât a face expozeul tuturor relaţiilor sociale ale producţiei burgheze.</p>', '<p><a id="p224"></a>A privi proprietatea drept o relaţie independentă, o categorie aparte, o idee abstractă şi veşnică nu poate fi decât o iluzie a metafizicii sau a jurisprudenţei.</p>', '<p><a id="p225"></a>D-l Proudhon, deşi vorbeşte în aparenţă despre proprietate în general, nu tratează decât despre <i>proprietatea funciară</i>, despre <i>renta funciară</i>.</p>', '<blockquote><a id="p226"></a>„Originea rentei, ca şi a proprietăţii, este, ca să spunem aşa, extra-economică: ea rezidă în consideraţii de psihologie şi de morală, care nu prea au legătură cu producerea avuţiilor“ (vol. II, pag. 265).</blockquote>', '<p><a id="p227"></a>Astfel, d-l Proudhon recunoaşte că este incapabil să înţeleagă cauzele economice ale apariţiei rentei şi a proprietăţii. El recunoaşte că această incapacitate îl sileşte să recurgă la consideraţii de ordin psihologjc şi moral, care, neavând decât o legătură foarte vagă cu producerea avuţiilor, sunt totuşi foarte strâns legate de îngustimea vederilor lui istorice. D-l Proudhon afirmă că originea proprietăţii are ceva <i>mistic</i> şi <i>misterios</i>. Or, a vedea un mister în originea proprietăţii, adică a transforma într-un mister însăşi relaţia dintre producţie şi repartiţia uneltelor de producţie, nu înseamnă aceasta, ca să folosim limbajul d-lui Proudhon, a renunţa la orice pretenţii de ştiinţă economică?</p>', '<p><a id="p228"></a>D-l Proudhon</p>', '<blockquote><a id="p229"></a><i>„se mărgineşte</i> să reamintească că în a şaptea epocă a evoluţiei economice“ — cea a creditului — „se ivise necesitatea de <i>a-l lega pe om mai strâns de natură</i>, deoarece — ficţiunea desfiinţând realitatea — activitatea omenească era ameninţată să se piardă în vid; preţul acestui nou contract a fost renta“ (vol. II, pag. 265).</blockquote>', '<p><a id="p230"></a><i>Omul cu patruzeci de taleri</i> l-a presimţit pe Proudhonul care avea să vină: „Cu voia dv., domnule creator: fiecare este stăpân în lumea sa; dar nu veţi putea niciodată să mă faceţi să cred că lumea în care ne aflăm este de sticlă“. <a href="javascript:void(0);" id="n46">[46]</a> În lumea dv., în care creditul era un mijloc de <i>a te pierde în vid</i>, este foarte posibil ca proprietatea să fi devenit necesară pentru <i>a-l lega pe om de natură</i>. În lumea producţiei reale, în care proprietatea funciară este întotdeauna anterioară creditului, horror vacui [oroarea de vid] al d-lui Proudhon nu putea să existe.</p>', '<p><a id="p231"></a>O dată admisă existenţa rentei, oricare i-ar fi originea, ea este obiectul unei discuţii violente între arendaş şi proprietarul funciar. Care este rezultatul final al acestei discuţii, cu alte cuvinte care este mărimea medie a rentei? Iată ce spune d-l Proudhon:</p>', '<blockquote><a id="p232"></a>„Teoria lui Ricardo răspunde la această întrebare. La începuturile societăţii, când omul, nou venit pe pământ, nu avea în faţa lui decât imensitatea pădurilor, când pământurile erau vaste şi industria abia se înfiripa, renta trebuie să fi fost egală cu zero. Pământul, încă nelucrat, era un obiect de întrebuinţare; nu era o valoare de schimb: era comun, nu social. Puţin câte puţin, datorită creşterii numărului de familii şi progresului agriculturii, pământul a început să aibă preţ. Munca a dat solului valoarea lui: de aici a luat naştere renta. Cu cât un ogor dădea mai multe roade cu aceeaşi cantitate de muncă, cu atât era mai preţuit; de aceea proprietarii au năzuit totdeauna să-şi însuşească întregul rod al solului, minus câştigul arendaşului, adică minus cheltuielile de producţie. Astfel proprietatea se ţine pe urmele muncii pentru a-i răpi din produs tot ceea ce depăşeşte cheltuielile reale avute. În timp ce proprietarul îndeplineşte o datorie mistică şi reprezintă faţă de plugar comunitatea, arendaşul nu este, în previziunile providenţei, decât un lucrător responsabil, care trebuie să dea socoteală societăţii de tot ceea ce culege peste câştigul său legitim... Prin natura şi prin menirea ei, renta este deci un instrument de justiţie distributivă, unul din miile de mijloace pe care le pune în mişcare geniul economic pentru a ajunge la egalitate. Este un imens cadastru alcătuit, în slujba unui scop superior, din puncte de vedere opuse, de către proprietari şi arendaşi, nefiind posibilă o înţelegere între ei, iar rezultatul final al acestui cadastru trebuie să fie egalizarea proprietăţii asupra pământului între cei care îl exploatează şi industriaşi... Fără această magie a proprietăţii nu s-ar fi putut smulge plugarului excedentul produsului, pe care nu poate să nu-l considere ca fiind al său şi al cărui unic creator se crede. Renta, sau mai bine zis proprietatea funciară, a sfărâmat egoismul agricol şi a creat o solidaritate pe care nici o putere, nici o împărţire a pământului nu ar fi putut s-o realizeze... Acum, dupa ce efectul moral al proprietăţii a fost obţinut, rămâne să se facă repartiţia rentei“.</blockquote>', '<p><a id="p233"></a>Toată această vorbărie se reduce mai întâi la următorul lucru: Ricardo spune că excedentul preţului produselor agricole peste cheltuielile lor de producţie, incluzând în aceste cheltuieli profitul şi dobânda obişnuită la capital, determină măsura rentei. D-l Proudhon merge mai departe: el face să intervină proprietarul, ca un deus ex machina, <a href="javascript:void(0);" id="n47">[47]</a> care smulge <i>plugarului</i> tot excedentul producţiei sale peste cheltuielile de producţie. El recurge la intervenţia proprietarului pentru a explica proprietatea, la intervenţia rentierului pentru a explica renta. El răspunde la problemă punând aceeaşi problemă după ce i-a adăugat o silabă.</p>', '<p><a id="p234"></a>Trebuie remarcat, de asemenea, că, determinând renta prin fertilitatea diferită a pământului, d-l Proudhon îi dă o nouă origine, întrucât pământul, înainte de a fi evaluat în funcţie de gradul de fertilitate, „nu era“, după cum spune el, „o valoare de schimb, ci era comun“. Ce a devenit deci ficţiunea despre rentă care s-a născut <i>din necesitatea</i> de a-l readuce <i>pe pământ</i> pe omul care <i>era gata să se piardă în infinitul vidului?</i></p>', '<p><a id="p235"></a>Să debarasăm acum doctrina lui Ricardo de frazele providenţiale, alegorice şi mistice în care a avut grijă s-o învăluiască d-l Proudhon.</p>', '<p><a id="p236"></a>Renta, în sensul lui Ricardo, este proprietatea funciară sub forma burgheză, adică proprietatea feudală adaptată condiţiilor producţiei burgheze.</p>', '<p><a id="p237"></a>Am văzut că, după doctrina lui Ricardo, preţul tuturor obiectelor este determinat, în cele din urmă, de cheltuielile de producţie în care este inclus profitul industrial; cu alte cuvinte, este determinat de timpul de muncă cheltuit. În producţia industrială, preţul produsului pentru care s-a cheltuit cantitatea cea mai mică de muncă determină preţul tuturor celorlalte mărfuri de acelaşi fel, având în vedere că uneltele de producţie cele mai puţin costisitoare şi cele mai productive pot fi multiplicate la infinit şi că libera concurenţă creează, inevitabil, preţul de piaţă, adică un preţ comun pentru toate produsele de acelaşi fel.</p>', '<p><a id="p238"></a>În producţia agricolă, dimpotrivă, preţul produsului pentru care s-a cheltuit cantitatea cea mai mare de muncă determină preţul tuturor produselor de acelaşi fel. În primul rând aici nu se pot înmulţi după plac, ca în producţia industrială, uneltele de producţie cu acelaşi grad de productivitate, adică terenurile cu o fertilitate egală. Apoi, pe măsură ce populaţia creşte, încep să fie cultivate terenuri de o calitate inferioară sau se fac pe acelaşi teren noi investiţii de capital, proporţional mai puţin rentabile decât primele. Şi într-un caz, şi în altul se foloseşte o cantitate de muncă mai mare pentru a obţine o cantitate de produse proporţional mai mică. Întrucât nevoile populaţiei reclamă acest surplus de muncă, produsul unui teren a cărui cultivare este mai costisitoare îşi găseşte în mod ncesar un debuşeu, ca şi produsul unui teren a cărui cultivare costă mai puţin. Deoarece concurenţa nivelează preţul pieţei, produsul terenului mai bun se va vinde tot atât de scump ca şi cel al terenului inferior. Excedentul preţului produselor celui mai bun teren peste cheltuilile lor de producţie constituie renta. Dacă s-ar dispune întotdeauna de terenuri cu acelaşi grad de fertilitate; dacă s-ar putea recurge întotdeauna, la fel ca în industie, la maşini mai puţin costisitoare şi mai productive sau dacă o a doua investiţie de capital ar produce tot atât cât şi prima, atunci preţul produselor agricole ar fi determinat de preţul de cost al produselor obţinute cu cele mai bune unelte de producţie, aşa cum am văzut că se întâmplă cu preţul produselor industriale. Dar din acel moment ar fi dipărut şi renta.</p>', '<p><a id="p239"></a>Pentru ca teoria lui Ricardo să aibă valabilitate generală, trebuie <a href="javascript:void(0);" id="n48">[48]</a> să existe posibilitatea de a se investi nestânjenit capitalurile în diferite ramuri ale industriei; trebuie ca o concurenţă foarte puternică între capitalişti să fi adus profiturle la acelaşi nivel; ca arendaşul să nu mai fie decât un capitalist industrial care să ceară pentru capitalul său investit în terenuri inferioare <a href="javascript:void(0);" id="n49">[49]</a> un profit egal cu acela pe care l-ar putea obţine dacă capitalul său ar fi plasat într-o ramură a industriei; ca să fi introdus şi în agricultură sistemul marii industrii; în sfâşit, ca însuşi proprietarul funciar să nu mai pretindă decât un venit în bani.</p>', '<p><a id="p240"></a>E posibil ca pe alocuri, de pildă în Irlanda, renta să nu existe încă, cu toate că darea cu arendă a pământurilor a luat o foarte mare dezvoltare. Deoarece renta este un excedent nu numai peste salariu, dar şi peste profitul industrial, ea nu poate exista în ţările în care venitul proprietarului funciar nu este decât o prelevare asupra salariului.</p>', '<p><a id="p241"></a>Astfel, renta nu numai că nu face din exploatatorul pământului, din arendaş, un <i>simplu lucrător</i> şi nu „smulge plugarului excedentul produsului, pe care el nu poate să nu-l considere ca fiind al său“, dar ea opune proprietarului funciar, în locul sclavului, al şerbului, al dijmaşului, al muncitorului agricol salariat, e capitalistul industrial. De când proprietatea funciară s-a constituit ca izvor de rentă, proprietarul funciar nu mai primeşte decât excedentul peste cheltuielile de producţie, determinate nu numai de salariu, dar şi de profitul industrial. Deci proprietarul funciar este acela căruia renta îi smulge o parte din venitul său. <a href="javascript:void(0);" id="n50">[50]</a> S-a scurs multă vreme până ce arendaşul feudal a fost înlocuit de capitalistul industrial. În Germania, de pildă, această transformare s-a petrecut abia începând din ultima treime a secolului al XVIII-lea. Numai în Anglia aceste relaţii dintre capitalistul industrial şi proprietarul funciar au ajuns la o dezvoltare deplină.</p>', '<p><a id="p242"></a>Atâta timp cât nu exista decât <i>plugarul</i> d-lui Proudhon, renta nu exista. De îndată ce există rentă, plugarul nu mai este arendaş, ci muncitor, este plugarul arendaşului. Decăderea muncitorului, redus la rolul de simplu muncitor, ziler, salariat, care munceşte pentru capitalistul industrial; apariţia capitalistului industrial, care exploatează pământul pe aceleaşi principii după care exploatează fabrica; transformarea proprietarului funciar dintr-un mic suveran într-un cămătar ordinar — iată diferitele relaţii pe care le exprimă renta.</p>', '<p><a id="p243"></a>Renta, în sensul lui Ricardo, este agricultura patriarhală transformată în întrprindere comercială, capitalul industrial investit în pământ, burghezia oraşelor transplantată la ţară. Renta, în loc <i>să-l lege pe om de natură</i>, nu a făcut decât să lege exploatarea pământului de concurenţă. De îndată ce s-a constituit ca izvor de rentă, proprietatea funciară este ea însăşi <i>rezultatul concurenţei</i>, căci din această clipă ea depinde de valoarea de schimb a produselor agricole. Ca rentă, proprietatea funciară devine mobilă şi deci un obiect de comerţ. Renta nu este posibilă decât în momentul în care dezvoltarea industriei de la oraşe şi organizarea socială care ia naştere de pe urma acestei dezvoltări obligă pe proprietarul funciar să nu urmărească altceva decât profitul comercial, venitul în bani realizat de pe urma produselor sale agricole, să nu vadă, în sfârşit, în proprietatea sa funciară altceva decât o maşină de fabricat bani. Renta l-a îndepărtat atât de mult pe proprietarul funciar de pământ de natură, încât nici nu are măcar nevoie să cunoască moşiile sale, aşa cum se întâmplă În Anglia. Cât despre arendaş, despre capitalistul industrial şi despre muncitorul agricol, ei nu sunt mai legaţi de pământul pe care îl lucrează decât fabricantul şi muncitorul de fabrică de bumbacul sau de lâna pe care o prelucrează; ei nu ţin decât la preţul exploatării lor, la venitul bănesc. De aici văicărelile partidelor reacţionare, care doresc din tot sufletul reîntoarcerea la feudalism, la plăcuta viaţă patriarhală, la obiceiurile simple şi la marile virtuţi ale strămoşilor noştri. Faptul că solul a trebuit să se supună legilor care reglează toate celelalte industrii este şi va fi întotdeauna obiectul unor regrete interesate. Astfel se poate spune că renta a devenit forţa motrice care a lansat idila în mişcarea istoriei.</p>', '<p><a id="p244"></a>După ce presupune producţia burgheză ca fiind o condiţie necesară pentru existenţa rentei, Ricardo aplică totuşi renta la proprietatea funciară din toate epocile şi din toate ţările. Este greşeala comună tuturor economiştilor care prezintă relaţiile producţiei burgheze ca pe nişte categorii veşnice.</p>', '<p><a id="p245"></a>De la scopul providenţial atribuit rentei, care este, pentru d-l Proudhon, transformarea <i>plugarului în muncitor responsabil</i>, el trece la repartizarea egalitară a rentei.</p>', '<p><a id="p246"></a>După cum am văzut, renta îşi are originea în pretul egal al produselor unor terenuri <i>inegale ca fertilitate</i>, astfel că un hectolitru de grâu care a costat 10 franci este vândut cu 20 de franci, dacă cheltuielile de producţie se ridică, în cazul unui teren de calitate inferioară, la 20 de franci.</p>', '<p><a id="p247"></a>Atâta timp cât nevoia îi sileşte pe consumatori să cumpere produsele agricole aduse pe piaţă, preţul de piaţă al acestora este deteminat de cheltuielile de producţie a produsului celui mai scump. Această egalizare a preţului, rezultând din concurenţă şi nu din fertilitatea diferită a terenurilor, este aceea care aduce proprietarului terenului mai bun o rentă de 10 franci de fiecare hectolitru pe care îl vinde arendaşul său.</p>', '<p><a id="p248"></a>Să presupunem un moment că preţul grâului este determinat de timpul de muncă necesar pentru a-l produce; în cazul acesta hectolitrul de grâu obţinut de pe terenul mai bun se va vinde cu 10 franci, în timp ce hectolitrul de grâu obţinut de pe un teren de calitate inferioară va costa 20 de franci. În această ipoteză, preţul mediu de piaţă va fi de 15 franci, în timp ce după legea concurenţei el este de 20 de franci. Dacă preţul mediu ar fi de 15 franci, atunci nu ar avea loc nici o repartiţie, nici egalitară, nici de alt fel, căci nu ar exista rentă. Renta există tocmai prin aceea că hectolitrul de grâu care îl costă pe producător 10 franci este vândut cu 20 de franci. D-l Proudhon presupune egalitatea preţurllor de piaţă la cheltuielile de producţie inegale, pentru a ajunge la repartiţia egalitară a produsului inegalităţii.</p>', '<p><a id="p249"></a>Înţelegem acum de ce economişti ca Mill, Cherbuliez, Hilditch şi alţii au cerut ca renta să fie atribuită statului, pentru a servi la achitarea impozitelor. Iată expresia necamuflată a urii capitalistului industrial faţă de proprietarul funciar, care i se pare inutil, o excrescenţă în ansamblul producţiei burgheze.</p>', '<p><a id="p250"></a>Dar a cere mai întâi 20 de franci pe hectolitrul de grâu pentru a face apoi o repartiţie generală a celor 10 franci luaţi în plus de la consumator este într-adevăr suficient pentru ca <i>geniul social</i> să-şi urmeze <i>melancolic drumul lui în zig-zag</i> şi să-şi spargă capul de primul <i>colţ</i>.</p>', '<p><a id="p251"></a>Renta devine, sub pana d-lui Proudhon,</p>', '<blockquote><a id="p252"></a>„un imens <i>cadastru</i> alcătuit, în slujba unui scop superior, din puncte de vedere opuse, de către proprietari şi arendaşi... iar rezultatul final al acestui cadastru trebuie să fie egalizarea proprietăţii asupra pământului între cei care îl exploatează şi industriaş“.</blockquote>', '<p><a id="p253"></a>Numai în cadrul relaţiilor societăţii existente poate avea o valoare practică un cadastru oarecare format de rentă.</p>', '<p><a id="p254"></a>Or, noi am demonstrat că, numai în ţările cele mai avansate din punct de vedere industrial şi comercial, arenda plătită de arendaş proprietarului este o expresie, mai mult sau mai puţin exactă, a rentei. În plus, această arendă cuprinde adesea şi dobânda plătită proprietarului pentru capitalul investit în pământ. Poziţia terenurilor, vecinătatea oraşelor şi încă multe alte împrejurări influenţează mărimea arendei şi modifică renta. Aceste motive peremptorii ar ajunge pentru a dovedi inexactitatea unui cadastru bazat pe rentă.</p>', '<p><a id="p255"></a>Pe de altă parte, renta nu poate constitui un indice constant al gradului de fertilitate al unui teren, deoarece aplicarea modernă a chimiei schimbă în fiecare clipă natura terenului, iar cunoştinţele geologice încep tocmai în zilele noastre să răstoarne vechea apreciere a fertilităţii relative; abia acum douăzeci de ani s-a început desţelenirea unor întinse terenuri în comitatele răsăritene ale Angliei, terenuri care erau lăsate în paragină pentru că nu se apreciase destul de bine legătura dintre humus şi compoziţia stratului inferior.</p>', '<p><a id="p256"></a>Astfel istoria, departe de a da prin rentă un cadastru format odată pentru totdeauna, nu face decât să schimbe, să răstoarne cu totul cadastrele existente.</p>', '<p><a id="p257"></a>În sfârşit, fertilitatea nu este o calitate atât de naturală cum s-ar crede: ea este strâns legată de relaţiile sociale existente. Un teren poate să fie foarte fertil pentru a fi cultivat cu grâu şi totuşi preţul de pe piaţă poate determina pe cultivator să-l transforme în păşune artificială şi să-l facă astfel nefertil.</p>', '<p><a id="p258"></a>D-l Proudhon a improvizat cadastrul său, care nu face nici cât cadastrul obişnuit, numai pentru a concretiza <i>scopul providenţial egalitar</i> al rentei.</p>', '<blockquote><a id="p259"></a>„Renta — continuă d-l Proudhon — este dobânda plătită pentru un capital nepieritor, anume pământul. Şi deoarece acest capital, luat ca materie, nu este susceptibil de nici o sporire, ci numai de o îmbunătăţire nelimitată în ceea ce priveşte folosirea lui, rezultă de aici că în timp ce dobânda sau beneficiul realizat de pe urma împrumutului (mutuum) tinde să scadă neîncetat din cauza abundenţei de capitaluri, renta tinde să crească mereu din cauza perfecţionării industriei, care are ca urmare o îmbunătăţire a mijloacelor de exploatare a pământului... Aceasta este, în esenţă, renta“ (vol. II, pag. 265).</blockquote>', '<p><a id="p260"></a>De astă dată d-l Proudhon vede în rentă toate simptomele dobânzii, cu singura deosebire că e o dobândă la un capital de un fel deosebit. Acest capital este pământul, capital veşnic, „care, luat ca materie, nu este susceptibil de nici o sporire, ci numai de o îmbunătăţire nelimitată în ceea ce priveşte folosirea lui“. Pe măsură ce civilizaţia progresează, dobânda tinde mereu să scadă, în timp ce renta tinde neîncetat să crească. Dobânda scade din cauza abundenţei de capitaluri; renta creşte o dată cu perfecţionările realizate în industrie, care au drept consecinţă metodele din ce în ce mai bune de exploatare a pământului.</p>', '<p><a id="p261"></a>Aceasta este, în esenţă, părerea d-lui Proudhon.</p>', '<p><a id="p262"></a>Să vedem mai întâi dacă este just ca renta să fie privită ca dobândă la un capital.</p>', '<p><a id="p263"></a>Chiar şi pentru proprietarul funciar renta reprezintă dobânda la capitalul plătit pentru pământ sau pe care l-ar obţine dacă ar vinde pământul. Dar, cumpărând sau vânzând pământul, el cumpără sau vinde numai renta. Preţul pe care-l plăteşte pentru a obţine renta este reglat după nivelul general al dobânzii şi nu are nimic a face cu însăşi natura rentei. Dobânda la capitalurile p1asate în terenuri este în general inferioară dobânzii la capitalurile plasate în industrie sau în comerţ. Astfel, acela care nu face o distincţie între dobânda pe care pământul o aduce proprietarului şi renta însăşi o să fie de părere că dobânda la capitalul investit în pământ scade şi mai mult decât dobânda la celelalte capitaluri. Or, nu este vorba de preţul de cumpărare sau de vânzare a rentei, nici de valoarea de schimb a rentei, nici de renta capitalizată, ci este vorba de însăşi renta.</p>', '<p><a id="p264"></a>Arenda poate să mai implice, în afară de renta propriu-zisă, şi dobânda la capitalul investit în pământ. În acest caz proprietarul funciar primeşte această parte a arendei nu ca proprietar, ci în calitate de capitalist; totuşi nu aceasta este renta propriu-zisă, despre care urmează să vorbim.</p>', '<p><a id="p265"></a>Pământul, atâta timp cât nu este folosit ca mijloc de producţie, nu este capital. Pământurile-capital pot fi sporite la fel ca orice alte unelte de producţie. Nu li se adaugă nimic la materie, cum spune d-l Proudhon, dar se înmulţesc pământurile care servesc drept unelte de producţie. Ajunge să faci o nouă investiţie de capital în pământuri deja transformate în mijloace de producţie, ca să fie sporit pământul-capital fără să se adauge pământului materie, adică fără să fie mărită suprafaţa de pământ. Prin pământul-materie d-l Proudhon înţelege pământul limitat ca spaţiu. Cât despre veşnicia pe care d-l Proudhon o atribuie pământului, suntem de acord că pământul are această virtute ca materie. Pământul-capital nu este mai veşnic decât oricare alt capital.</p>', '<p><a id="p266"></a>Aurul şi argintul, care aduc dobânzi, sunt tot atât de durabile şi de veşnice ca şi pământul. Dacă preţul aurului şi al argintului scade în timp ce preţul pământului creşte, aceasta, desigur, nu provine din latura pământului mai mult sau mai puţin veşnică.</p>', '<p><a id="p267"></a>Pământul-capital este un capital fix, dar capitalul fix se uzează ca şi capitalul circulant. Îmbunătăţirile aduse pământului trebuie să fie întreţinute şi repetate; ele nu durează decât un anumit timp şi, în privinţa aceasta, se aseamănă cu toate celelalte îmbunătăţiri care servesc la transformarea materiei în mijloace de producţie. Dacă pământul-capital ar fi veşnic, anumite regiuni s-ar înfăţişa cu totul altfel decât arată astăzi, şi am vedea Câmpia Romei, Sicilia, Palestina în toată strălucirea fostei lor prosperităţi.</p>', '<p><a id="p268"></a>Sunt cazuri în care pământul-capital ar putea să dispară chiar dacă îmbunătăţirile aduse pământului rămân.</p>', '<p><a id="p269"></a>Aceasta se întâmplă mai întâi ori de câte ori renta propriu-zisă este desfiinţată de concurenţa altor pământuri mai fertile; apoi îmbunătăţirile care au avut valoare într-o anumită perioadă nu mai au nici o valoare din momentul în care, prin dezvoltarea agronomiei, ele au devenit generale.</p>', '<p><a id="p270"></a>Reprezentantul pământului-capital nu este proprietarul funciar, ci arendaşul. Venitul pe care îl dă pământul în calitate de capital este dobânda şi profitul industrial, nu renta. Sunt pământuri care aduc această dobândă şi acest profit, şi care nu dau nici o rentă.</p>', '<p><a id="p271"></a>În rezumat, pământul, în măsura în care aduce dobândă, este pământul-capital şi, ca pământ-capital, nu dă rentă şi nu constituie proprietate funciară. Renta rezultă din relaţiile sociale în care are loc exploatarea pământului. Ea nu poate rezulta din natura mai mult sau mai puţin dură, mai mult sau mai puţin trainică a pământului. Renta îşi are obârşia în societate, şi nu în pământ.</p>', '<p><a id="p272"></a>După d-l Proudhon, „îmbunătăţirea agriculturii“ — consecinţă a „perfecţionării industriei“ — este cauza neîncetatei urcări a rentei. Dimpotrivă, această îmbunătăţire face ca renta să scadă periodic.</p>', '<p><a id="p273"></a>În ce constă, în general, orice îmbunătăţire, fie în agricultură, fie în industrie? În a produce mai mult cu aceeaşi cantitate de muncă, în a produce tot atât, sau chiar mai mult, cu o cantitate mai mică de muncă. Datorită acestor îmbunătăţiri, arendaşul nu trebuie să cheltuiască o cantitate mai mare de muncă pentru a obţine relativ mai puţine produse. El nu e nevoit să recurgă la terenuri de calitate inferioară, iar capitalurile investite succesiv în acelaşi teren rămân la fe1 de rentabile. Deci aceste îmbunătăţiri nu numai că nu fac să crească renta, după cum susţine d-l Proudhon, ci, dimpotrivă, ele constituie piedici temporare care se opun creşterii ei.</p>', '<p><a id="p274"></a>Proprietarii funciari englezi din secolul al XVII-lea înţelegeau atât de bine acest adevăr, încât s-au opus progresului agriculturii de teamă să nu le scadă veniturile. (Vezi Petty, economist englez din epoca lui Carol al II-lea). <a href="javascript:void(0);" id="n51">[51]</a></p>', '<h5 id="sigil_toc_id_17" style="text-align: center;"><a id="p275"></a>§ V. Grevele şi coaliţiile muncitorilor</h5>', '<blockquote><a id="p276"></a>„Orice mărire a salariilor nu poate avea altă consecinţă decât urcarea preţului grâului, al vinului etc., adică creşterea mizeriei. Căci ce este salariul? Este preţul de cost al grâului etc.; este preţul integral al oricărui lucru. Să mergem şi mai departe: salariul este proporţionalitatea elementelor care constituie avuţia şi care sunt consumate în fiecare zi de masele de muncitori în scopul reproducţiei. Or, a dubla salariile... înseamnă a atribui fiecăruia dintre producători o parte mai mare decât produsul său, ceea ce constituie o contradicţie; dacă urcarea nu are loc decât într-un mic număr de industrii, aceasta înseamnă a provoca o perturbare generală a schimbului, într-un cuvânt <i>creşterea mizeriei</i>... Eu susţin că este imposibil ca grevele urmate de o urcare a salariilor să nu ducă la o <i>scumpire generală;</i> lucrul acesta este tot atât de sigur după cum doi şi cu doi fac patru“ (Proudhon, vol. I, pag. 110 şi 111).</blockquote>', '<p><a id="p277"></a>Negăm toate aceste afirmaţii, cu excepţia afirmaţiei că doi şi cu doi fac patru.</p>', '<p><a id="p278"></a>În primul rând, nu există <i>scumpire generală</i>. Dacă preţul tuturor lucrurilor se dublează o dată cu salariul, atunci nu se produce nici o schimbare a preţurilor, ci numai a expresiilor.</p>', '<p><a id="p279"></a>Apoi o urcare generală a salariilor nu poate niciodată să provoace o scumpire mai mult sau mai puţin generală a mărfurilor. Într-adevăr, dacă toate industriile ar folosi acelaşi număr de muncitori în raport cu capitalul fix sau cu uneltele de producţie pe care le folosesc, o urcare generală a salariilor ar produce o scădere generală a profiturilor, iar preţul curent al mărfurilor nu ar suferi nici o schimbare.</p>', '<p><a id="p280"></a>Cum însă raportul dintre munca manuală şi capitalul fix nu este acelaşi în diferitele industrii, toate industriile care folosesc un capital fix relativ mai mare şi mai puţini muncitori vor fi silite, mai curând sau mai târziu, să scadă preţul mărfurilor lor. În cazul contrar, când preţul mărfurilor nu scade, profitul lor se va ridica peste nivelul general al profiturilor. Maşinile nu sunt salariaţi. Prin urmare, urcarea generală a salariilor se răsfrânge mai puţin asupra industriilor care în comparaţie cu altele folosesc mai multe maşini şi mai puţini muncitori. Deoarece concurenţa tinde însă întotdeauna să niveleze rata profitului, profitul care se ridică peste nivelul general al profiturilor nu pote fi decât temporar. Astfel, cu excepţia câtorva oscilaţii, o urcare generală a salariilor ar aduce, în locul unei urcări generale a preţurilor, cum spune d-l Proudhon, o scădere parţială, adică o scădere a preţului curent al mărfurilor, care se fabrică mai ales cu ajutorul maşinilor.</p>', '<p><a id="p281"></a>Urcarea şi scăderea profitului şi a salariilor nu exprimă decât proporţia în care capitaliştii şi muncitorii participă la produsul unei zile de muncă, fără a influenţa în majoritatea cazurilor preţul produsului. Dar că „grevele urmate de o urcare a salariilor duc la o scumpire generală, chiar la creşterea mizeriei“, acestea sunt idei care nu pot să încolţească decât în mintea unui poet neînţeles.</p>', '<p><a id="p282"></a>În Anglia, grevele au prilejuit întotdeauna inventarea şi aplicarea unor noi maşini. Maşinile erau, se poate spune, arma întrebuinţată de capitalişti pentru a înăbuşi revolta muncitorilor calificaţi. Self-acting mule [selfactor], cea mai mare invenţie a industriei moderne, a scos din luptă pe torcătorii răsculaţi. Chiar dacă coaliţiile şi grevele nu ar avea alt rezultat decât acela de a stârni împotriva lor invenţiile în domeniul mecanicii, şi în acest caz ele ar avea o influenţă extraordinară asupra dezvoltării industriei.</p>', '<blockquote><a id="p283"></a>„Citesc — continuă d-l Proudhon —, într-un articol publicat de d-l Leon Faucher... în septembrie 1845, că de câtva timp muncitorii englezi au pierdut obiceiul <i>coaliţiilor</i>, ceea ce este, desigur, un progres pentru care nu putem decât să-i felicităm; această îmbunătăţire a moralului muncitorilor se datoreşte, desigur, mai ales cunoştinţelor lor economice. Nu de fabricanţi depind salariile, spunea la mitingul de la Bolton un muncitor torcător. În epocile de depresine, patronii nu sunt, ca să zicem aşa, decât biciul cu care se înarmează necesitatea şi, vrând-nevrând, trebuie să lovească. Principiul regulator este reportul dintre cerere şi ofertă, şi patronii nu-l pot stăpâni... Foarte bine — exclamă d-l Proudhon — iată nişte muncitori bine educaţi, nişte muncitori model“ etc. etc. „Această pacoste lipsea Angliei; ea nu va trece canalul“ (Proudhon, vol. I, pag. 261 şi 262).</blockquote>', '<p><a id="p284"></a>La Bolton, radicalismul este mai devoltat decât în celelalte oraşe din Anglia. Muncitorii din Bolton sunt cunoscuţi ca fiind cât se poate de revoluţionari. În timpul marilor agitaţii din Anglia pentru abolirea legilor cerealelor, fabricanţii englezi nu credeau că vor putea să înfrunte pe proprietarii funciari fără să împingă înainte pe muncitori. Cum însă interesele muncitorilor erau tot atât de opuse intereselor fabricanţilor pe cât erau de potrivnice interesele acestora intereselor proprietarilor funciari, fireşte că fabricanţii erau înfrânţi în mitingurile muncitorilor. Ce au făJcut atunci fabricanţii? Pentru a salva aparenţele, ei au organizat întruniri la care asistau în cea mai mare parte maiştri, puţinii muncitori care le erau devotaţi şi <i>prieteni ai comerţului</i> propriu-zişi. Când, după aceea, adevăraţii muncitori au încercat, ca la Bolton şi la Manchester, să participe şi ei la aceste mitinguri pentru a protesta împotriva acestor simulacre de demonstraţii, li s-a interzis accesul pe motivul că ar fi un ticket-meeting, adică întruniri la care nu sunt admise decât persoane care posedă un bilet de intrare. Or, afişele anunţau întruniri publice. Ori de câte ori se ţineau astfel de întruniri, gazetele fabricanţilor publicau dări de seamă bombastice şi amănunţite asupra discursurilor ţinute. Este de la sine înţeles că aceste discursuri erau rostite de maiştri. Ziarele din Londra le reproduceau în întregime. D-l Proudhon are ghinionul de a confunda maiştrii cu muncitori obişnuiţi şi le porunceşte să nu treacă peste canal.</p>', '<p><a id="p285"></a>Dacă în 1844 şi în 1845 erau mai puţine greve decât înainte, aceasta s-a întâmplat pentru că 1844 şi 1845 au fost primii doi ani de prosperitate a industriei engleze din 1837 încoace. Totuşi nici un trade-union nu a fost desfiinţat.</p>', '<p><a id="p286"></a>Să-i ascultăm acum pe maiştrii de la Bolton. După spusele lor, nu fabricanţii dictează salariile, pentru că nu de ei depinde preţul produsului, iar preţul produsului nu depinde de ei pentru că nu ei stăpânesc piaţa mondială. Pe baza acestui raţionament, ei lăsau să se înţeleagă că muncitorii nu trebuie să se coalizeze pentru a impune patronilor o majorare a salariilor. D-l Proudhon, dimpotrivă, le interzice coaliţiile de teamă ca nu cumva să fie urmate de o majorare a salariilor, care ar duce la o creştere generală a mizeriei. Nu este nevoie să spunem că într-un singur punct există un acord perfect între maiştri şi d-l Proudhon: anume că majorarea salariilor este echivalentă cu urcarea preţului produselor.</p>', '<p><a id="p287"></a>Să fie oare teama de o creştere a mizeriei adevărata cauză a supărării d-lui Proudhon? Nu. El este supărat pe maiştrii de la Bolton pur şi simplu pentru că aceştia determină valoarea prin <i>cerere şi ofertă</i> şi nu se sinchisesc de <i>valoarea constituită</i>, de valoarea ajunsă în stare de constituire, de constituirea valorii, inclusiv <i>capacitatea permanentă de a putea fi schimbat</i> şi <i>toate celelalte proporţionalităţi ale raporturilor şi raporturi de proporţionalitate</i>, flancate de providenţă.</p>', '<blockquote><a id="p288"></a>„Greva muncitorilor este <i>ilegală</i>, şi nu numai codul penal spune aceasta, ci şi sistemul economic, şi necesitatea unei ordini stabilite. Se poate admite ca fiecare muncitor în parte să aibă libertatea de a dispune de persoana sa şi de braţele sale, dar ca muncitorii să încerce să îngenunche monopolul cu ajutorul coaliţiilor — iată un lucru pe care societatea nu-l poate îngădui“ (vol. I, pag. 334 şi 335).</blockquote>', '<p><a id="p289"></a>D-l Prodhon are pretenţia să prezinte un articol al codului penal francez drept un rezultat necesar şi general al relaţiilor producţiei burgheze.</p>', '<p><a id="p290"></a>În Anglia coaliţiile sunt autorizate printr-o lege a parlamentului, şi tocmai sistemul economic este acela care a silit parlamentul să promoveze această lege. În 1825, sub ministrul Huskisson, când parlamentul a trebuit să modifice legislaţia pentru a o pune din ce în ce mai mult de acord cu o stare de lucruri rezultată din libera concurenţă, el s-a văzut silit să abolească toate legile care interziceau coaliţiile muncitorilor. Cu cât industria modernă şi concurenţa se dezvoltă, cu atât există mai multe elemente care provoacă şi stimulează coaliţiile, şi de îndată ce coaliţiile devin un fapt economic, consolidându-se zi de zi, nu mai poate să treacă mult timp până să devină şi un fapt legal.</p>', '<p><a id="p291"></a>Astfel, articolul din codul penal francez dovedeşte cel mult că industria modernă şi concurenţa nu prea erau dezvoltate în timpul Adunării constituante şi sub imperiu. <a href="javascript:void(0);" id="n52">[52]</a></p>', '<p><a id="p292"></a>Economiştii şi socialiştii <a href="javascript:void(0);" id="n53">[53]</a> sunt de acord asupra unui singur punct: condamnarea <i>coaliţiilor</i>. Numai motivarea actului de condamnare diferă.</p>', '<p><a id="p293"></a>Economiştii spun muncitorilor: nu vă coalizaţi. Coalizându-vă, stânjeniţi mersul regulat al industriei, împiedicaţi pe fabricanţi să efectueze comenzile, perturbaţi comerţul şi grăbiţi introducerea maşinilor, care, făcând o parte din munca voastră inutilă, vă silesc să acceptaţi un salariu şi mai scăzut. De altfel, degeaba vă străduiţi: salariul vostru va fi întotdeauna determinat de raportul dintre braţele cerute şi braţele oferite, iar revolta voastră împotriva legilor eterne ale economiei politice înseamnă un efort pe cât de ridicol, pe atât de primejdios.</p>', '<p><a id="p294"></a>Socialiştii spun muncitorilor: nu vă coalizaţi, pentru că, la urma urmei, ce veţi câştiga prin aceasta? O majorare a salariilor? Economiştii vă vor dovedi cu prisosinţă că, după ce în caz de izbândă veţi fi obţinut pentru scurtă vreme cei câţiva gologani în plus, va urma o reducere permanentă a salariilor. Calculatori îndemânatici vă vor dovedi că va dura ani de zile până să vă scoateţi, cu ajutorul majorării salariului, toate cheltuielile pe care aţi trebuit să le faceţi în vederea organizării şi întreţinerii coaliţiilor. Şi apoi noi, în calitatea noastră de socialişti, vă spunem că, lăsând la o parte această chestiune bănească, tot muncitori veţi rămâne şi de acum încolo, iar patronii vor continua să fie patroni, ca şi înainte. Deci renunţaţi la coaliţii, renunţaţi la politică, căci a face coaliţii nu înseamnă oare a face politică?</p>', '<p><a id="p295"></a>Economiştii vor ca muncitorii să rămână în societate aşa cum există ea şi cum a fost consemnată şi pecetluită în manualele lor.</p>', '<p><a id="p296"></a>Socialiştii vor ca muncitorii să nu se atingă de vechea societate, pentru a putea intra mai uşor în noua societate, pe care ei le-au pregătit-o cu atâta prevedere.</p>', '<p><a id="p297"></a>Dar, în ciuda unora şi a celorlalţi, în ciuda manualelor şi a utopiilor, coaliţiile nu au încetat nici o clipă să progreseze şi să capete amploare o dată cu dezvoltarea şi creşterea industriei moderne. Acest lucru este astăzi atât de evident, încât gradul de dezvoltare pe care l-a atins coaliţia muncitorească într-o ţară arată limpede locul pe care această ţară îl ocupă în ierarhia pieţei mondiale. Anglia, ţara în care industria a atins treapta cea mai înaltă de dezvoltare, are coaliţiile cele mai cuprinzătoare şi cele mai bine organizate.</p>', '<p><a id="p298"></a>În Anglia, muncitorii nu s-au mărginit numai la coaliţii parţiale având drept unic scop o grevă trecătoare şi care să fi încetat o dată cu ea. S-au format coaliţii permanente, trade-unionuri, care servesc muncitorilor ca bastion în lupta lor împotriva patronilor. În momentul de faţă, toate aceste trade-unionuri locale sunt unite în „National Association of United Trades“, <a href="javascript:void(0);" id="n54">[54]</a> care numără până în prezent 80.000 de membri şi al cărei comitet central se află la Londra. Organizarea acestor greve, coaliţii, trade-unionuri a mers mână în mână cu luptele politice ale muncitorilor, care constituie acum un mare partid politic sub numele de <i>cartişti</i>.</p>', '<p><a id="p299"></a>Primele încercări ale muncitorilor de <i>a se asocia</i> îmbracă totdeauna forma coaliţiilor.</p>', '<p><a id="p300"></a>Marea industrie concentrează într-un singur loc o mulţime de oameni care nu se cunosc între ei. Concurenţa le scindează interesele; dar menţinerea salariului, acest interes comun faţă de patronul lor, îi uneşte în aceeaşi idee de împotrivire: <i>coalizare</i>. Astfel coaliţia are întotdeauna un scop dublu: acela de a pune capăt concurenţei dintre muncitori, ca prin eforturi comune ei să poată face concurenţă capitalistului. Dacă primul scop al rezistenţei a fost numai acela de a menţine salariile, mai târziu, pe măsură ce capitaliştii se unesc, la rândul lor, în vederea represiunii muncitorilor, coaliţiile, la început izolate, se grupează şi, în faţa capitalului întotdeauna unit, menţinerea asociaţiei devine pentru ei mult mai însemnată decât menţinerea salariului. Cât de adevărat este acest lucru rezultă din faptul că economiştii englezi sunt foarte miraţi când văd că muncitorii sacrifică o bună parte din salariul lor în folosul asociaţiilor create, după părerea acestor economişti, numai în vederea apărării salariului. În această luptă — adevărat război civil — se îmbină şi se dezvoltă toate elementele necesare bătăliei care va să vină. O dată ajunsă la acest punct, asociaţia capătă un caracter politic.</p>', '<p><a id="p301"></a>Condiţiile economice au transformat mai întâi masa populaţiei în muncitori. Dominaţia capitalului i-a făurit acestei mase o situaţie comună, interese comune. Astfel această masă a şi ajuns să fie o clasă faţă de capital, dar nu încă pentru sine însăşi. În lupta din care am semnalat numai câteva faze, această masă se uneşte, se constituie ca clasă pentru sine însăşi. Interesele pe care le apără devin interese de clasă. Iar lupta dintre clase este o luptă politică.</p>', '<p><a id="p302"></a>Cât priveşte istoria burgheziei, ea prezintă două faze distincte: o fază în care s-a constituit ca clasă în condiţiile dominaţiei feudalismului şi a monarhiei absolute, şi o fază în care, fiind constituită ca clasă, ea a răsturnat feudalismul şi monarhia pentru a transforma vechea societate într-o societate burgheză. Prima dintre aceste faze a fost mai lungă şi a cerut cele mai mari eforturi. Şi burghezia a început lupta ei prin foiarea unor coaliţii parţiale împotriva seniorilor feudali.</p>', '<p><a id="p303"></a>S-au făcut multe cercetări pentru reconstituirea diferitelor faze istorice parcurse de burghezie de la comuna orăşenească medievală, autonomă, până la constituirea ei ca clasă.</p>', '<p><a id="p304"></a>Dar când este vorba de explicarea grevelor, a coaliţiilor şi a celorlalte forme sub care proletarii se organizează sub ochii noştri ca clasă, unii sunt cuprinşi de o adevărată teamă, alţii afişează un dispreţ <i>transcendental</i>.</p>', '<p><a id="p305"></a>Existenţa unei clase asuprite este condiţia vitală a oricărei societăţi bazate pe antagonismul dintre clase. Eliberarea clasei asuprite presupune deci în mod necesar crearea unei societăţi noi. Pentru ca o clasă asuprită să se poată elibera, trebuie atinsă o treaptă pe care forţele productive deja cucerite şi relaţiile sociale existente să nu mai poată coexista. Dintre toate uneltele de producţie, cea mai puternică forţă productivă este însăşi clasa revoluţionară. Organizaea elementelor revoluţionare ca clasă presupune existenţa tuturor forţelor productive care în genere puteau să ia naştere în sânul vechii societăţi.</p>', '<p><a id="p306"></a>Înseamnă oare aceasta că după prăbuşirea vechii societăţi va exista dominaţia unei noi clase, eprimată într-o nouă putere politică? Nu.</p>', '<p><a id="p307"></a>Condiţia eliberării clasei muncitoare este desfiinţarea tuturor claselor, după cum condiţia eliberării stării a treia, a burgheziei, a însemnat desfiinţarea tuturor stărilor <a href="javascript:void(0);" id="n55">[55]</a> de orice fel.</p>', '<p><a id="p308"></a>Clasa muncitoare va înlocui, în cursul dezvoltării ei, vechea societate burgheză cu o asociaţie care exlude clasele şi antagonismul dintre ele, iar putere politică propriu-zisă nu va mai exista, pentru că puterea politică este tomai expresia oficială a antagonismului dintre clase din societatea burgheză.</p>', '<p><a id="p309"></a>Deocamdată antagonismul dintre proletariat şi burghezie este o luptă de clasă, luptă a cărei ultimă expresie înseamnă o revoluţie totală. De altfel este oare de mirare că o societate bazată pe <i>opoziţia</i> dintre clase ajunge la <i>contradicţia</i> brutală al cărei ultim deznodământ este o luptă corp la corp?</p>', '<p><a id="p310"></a>Să nu se spună că mişcarea socială exclude mişcarea politică. Nu există mişcare politică care să nu fie în acelaşi timp şi socială.</p>', '<p><a id="p311"></a>Abia prin instaurarea unei ordini în care să nu mai existe nici clase şi nici antagonismul dintre clase, <i>evoluţiile sociale</i> vor înceta să mai fie <i>revoluţii politice</i>. Până atunci, în ajunul oricărei reorganizări generale a societăţii, ultimul cuvânt al ştiinţei sociale va fi totdeauna:</p>', '<blockquote><a id="p312"></a>„Luptă sau moarte; lupta sângeroasă sau neantul. Iată cum se pune în mod implacabil problema“ <i>(George Sand)</i>. <a href="javascript:void(0);" id="n56">[56]</a></blockquote>'],
'idChr': '1.2',
'title': 'CAPITOLUL AL II-LEA. Metafizica economiei politice',
},
];