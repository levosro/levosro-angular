[{"content": "<p class=\"noind\">[1]. Rosa Luxemburg se refer\u0103 aici la prima serie a articolelor ei \u00eendreptate \u00eempotriva lui Eduard Bernstein, care au ap\u0103rut \u015fi \u00een lucrarea sa \u201eReform\u0103 social\u0103 sau revolu\u0163ie?\u201c, tip\u0103rit\u0103 \u00een 1899.</p>", "idNote": "1"}, {"content": "<p class=\"noind\">[2]. Aceast\u0103 fraz\u0103 oportunist\u0103 a fost formulat\u0103 de Eduard Bernstein, teoreticianul revizionismului, \u00eentr-un articol al s\u0103u ap\u0103rut \u00een \u201eNeue Zeit\u201c (ianuarie 1898).</p>", "idNote": "2"}, {"content": "<p class=\"noind\">[3]. Waldeck-Rousseau, unul dintre conduc\u0103torii republicanilor modera\u0163i, a fost chemat \u00een 1899 \u00een fruntea guvernului francez. El a invitat pe Galliffet, c\u0103l\u0103ul Comunei din Paris, \u015fi pe \u201esocialistul\u201c Millerand s\u0103 intre \u00een cabinetul s\u0103u. Participarea lui Millerand la guvernul reac\u0163ionar al lui Waldeck-Rousseau a dus \u00een Fran\u0163a la o sciziune \u00een r\u00e2ndurile sociali\u015ftilor \u015fi a provocat vii discu\u0163ii \u00een partidele Interna\u0163ionalei a II-a. Adep\u0163ii lui Bernstein \u00een Germania \u015fi cei ai lui Jaures \u00een Fran\u0163a au luat ap\u0103rarea millerandismului.</p>", "idNote": "3"}, {"content": "<p class=\"noind\">[4]. Zical\u0103 dup\u0103 o fabul\u0103 a lui Esop: aici e Rodos, aici s\u0103 s\u0103ri, adic\u0103 aici s\u0103 ar\u0103\u0163i ce \u015ftii.</p>", "idNote": "4"}, {"content": "<p class=\"noind\">[5]. E. Bernstein: \u201eDie Voraussetzungen des Sozialismus und die Aufgaben der Sozialdemokratie\u201c (\u201ePremisele socialismului \u015fi sarcinile social-democra\u0163iei\u201c), Stuttgart, 1899, pag. 183.</p>", "idNote": "5"}, {"content": "<p class=\"noind\">[6]. <i>K. Marx</i> \u015fi <i>F. Engels:</i> \u201eManifestul Partidului Comunist\u201c, Editura politic\u0103, 1962, edi\u0163ia a VIII-a, pag. 44.</p>", "idNote": "6"}, {"content": "<p class=\"noind\">[7]. Ibid.</p>", "idNote": "7"}, {"content": "<p class=\"noind\">[8]. Ibid.</p>", "idNote": "8"}, {"content": "<p class=\"noind\">[9]. E. Bernstein, op. cit., pag. 71.</p>", "idNote": "9"}, {"content": "<p class=\"noind\">[10]. Vezi punctul de vedere al lui Marx \u015fi al lui Lenin \u00een aceast\u0103 chestiune \u00een lucrarea lui Lenin \u201eStatul \u015fi revolu\u0163ia\u201c, capitolul al III-lea. (Vezi V. I. Lenin, Opere, vol. 25, E.S.P.L.P. 1956, pag. 409 \u015fi urm.)</p>", "idNote": "10"}, {"content": "<p class=\"noind\">[11]. Ne\u00een\u0163elegerea rolului \u0163\u0103r\u0103nimii ca aliat al clasei muncitoare a fost una din \u201egre\u015felile semimen\u015fevice\u201c ale Rosei Luxemburg, pe care ulterior a corectat-o par\u0163ial.</p>", "idNote": "11"}, {"content": "<p class=\"noind\">[12]. N. E. Baumann (1873\u20141905), bol\u015fevic, membru al Comitetului de partid din Moscova al P.M.S.D.R., a fost ucis de agen\u0163i \u0163ari\u015fti la 18 octombrie 1905.</p>", "idNote": "12"}, {"content": "<p class=\"noind\">[13]. Rosa Luxemburg a participat la Congresul de la Londra al P.M.S.D.R. ca reprezentant\u0103 a Partidului social-democrat din Germania \u015fi ca delegat\u0103 a Social-democra\u0163iei poloneze. Cuv\u00e2ntarea \u015fi-a \u0163inut-o \u00een limba rus\u0103.</p>", "idNote": "13"}, {"content": "<p class=\"noind\">[14]. Text prescurtat.</p>", "idNote": "14"}, {"content": "<p class=\"noind\">[15]. Cartier \u00een care se afl\u0103 o \u00eenchisoare cu acela\u015fi nume.</p>", "idNote": "15"}, {"content": "<p class=\"noind\">[16]. Parafrazare a proverbului care spune: \u201eA zv\u00e2rli m\u0103rg\u0103ritare \u00een fa\u0163a porcilor\u201c.</p>", "idNote": "16"}, {"content": "<p class=\"noind\">[17]. La balotajul din 1912, conducerea partidului a \u00eencheiat cu progresi\u015ftii o conven\u0163ie de sprijin mutual \u00een alegeri, prin care progresi\u015ftii se obligau s\u0103 sprijine Partidul social-democrat din Germania \u00een 31 de circumscrip\u0163ii electorale. \u00cen circulara emis\u0103 de conducerea partidului \u00een leg\u0103tur\u0103 cu aceast\u0103 conven\u0163ie electoral\u0103 se spune textual: \u201e\u00een schimb, noi, pe l\u00e2ng\u0103 faptul c\u0103 \u00eei sprijinim, bine\u00een\u0163eles, pe progresi\u015fti... \u00een acele circumscrip\u0163ii \u00een care ei particip\u0103 \u00eempreun\u0103 cu noi la balotaj, am \u00eencuviin\u0163at urm\u0103toarele: s\u0103 atenu\u0103m lupta electoral\u0103 \u00een acele circumscrip\u0163ii electorale pe care, \u00een cazul c\u0103 progresi\u015ftii s-ar alia cu dreapta, dup\u0103 p\u0103rerea noastr\u0103 nu le-am putea c\u00e2\u015ftiga, \u015fi anume...\u201c (urmeaz\u0103 denumirile a 16 circumscrip\u0163ii electorale).</p>", "idNote": "17"}, {"content": "<p class=\"noind\">[18]. Rosa Luxemburg a fost acuzat\u0103 de a fi \u00eendemnat pe solda\u0163i la nesupunere fa\u0163\u0103 de superiorii lor. Acuza\u0163ia se baza pe o cuv\u00e2ntare \u0163inut\u0103 la o adunare popular\u0103 care a avut loc la 25 septembrie 1913, la Fechenheim l\u00e2ng\u0103 Frankfurt, \u00een care Rosa Luxemburg a rostit cuvintele: \u201eDac\u0103 ni se va cere s\u0103 ridic\u0103m armele uciga\u015fe \u00eempotriva fra\u0163ilor no\u015ftri din Fran\u0163a sau din alt\u0103 \u0163ar\u0103, noi vom declara: nu, acest lucru nu-l vom face!\u201c</p>", "idNote": "18"}, {"content": "<p class=\"noind\">[19]. Cazul Fa\u015foda a fost unul dintre momentele luptei dintre englezi \u015fi francezi pentru domina\u0163ia asupra cursului superior al Nilului. Fa\u015foda, o localitate din Sudanul Egiptean, a fost ocupat\u0103 \u00een iulie 1898 de unit\u0103\u0163i militare franceze. Amenin\u0163\u00e2nd cu r\u0103zboiul, Anglia a ob\u0163inut capitularea Fran\u0163ei \u00een problema domina\u0163iei \u00een aceast\u0103 regiune a Africii.</p>", "idNote": "19"}, {"content": "<p class=\"noind\">[20]. Vezi articolul lui F. Adler \u00een num\u0103rul din ianuarie al revistei \u201eKampf\u201c.</p>", "idNote": "20"}, {"content": "<p class=\"noind\">[21]. Vezi articolul lui Kautsky ap\u0103rut \u00een \u201eNeue Zeit\u201c din 2 octombrie 1914.</p>", "idNote": "21"}, {"content": "<p class=\"noind\">[22]. Vezi articolul lui Kautsky ap\u0103rut \u00een \u201eNeue Zeit\u201c din 27 octombrie, 1914.</p>", "idNote": "22"}, {"content": "<p class=\"noind\">[23]. Este vorba de scufundarea unui submarin german de c\u0103tre cruci\u015f\u0103torul englez \u201eBaralong\u201c (19 august 1915) \u015fi de \u00eempu\u015fcarea echipajului naufragiat.</p>", "idNote": "23"}, {"content": "<p class=\"noind\">[24]. La 24 martie 1916, 18 deputa\u0163i, \u00een frunte cu Ledebour, au refuzat s\u0103 voteze \u00een Reichstag bugetul \u015fi, ca urmare, au fost exclu\u015fi din frac\u0163iunea parlamentar\u0103 social-democrat\u0103. Cei exclu\u015fi au \u00eentemeiat o frac\u0163iune proprie, a\u015fa-numita \u201ecomunitate de lucru social-democrat\u0103\u201c.</p>", "idNote": "24"}, {"content": "<p class=\"noind\">[25]. Denumirea ironic\u0103 dat\u0103 unui sistem de vot potrivit c\u0103ruia cei care voteaz\u0103 \u201epentru\u201c \u015fi cei care voteaz\u0103 \u201econtra\u201c intr\u0103 \u00een sala de \u015fedin\u0163e pe u\u015fi diferite, ca oile prin strung\u0103, permi\u0163\u00e2nd astfel num\u0103rarea voturilor.</p>", "idNote": "25"}, {"content": "<p class=\"noind\">[26]. La 6 decembrie a avut loc la Berlin o demonstra\u0163ie militar\u0103 contrarevolu\u0163ionar\u0103, care l-a proclamat pe Ebert pre\u015fedinte. Tot atunci a fost ocupat\u0103 redac\u0163ia ziarului \u201eRote Fahne\u201c \u015fi s-a f\u0103cut \u00eencercarea de a aresta consiliul executiv. Cercet\u0103rile \u00een leg\u0103tur\u0103 cu aceste fapte au dus la descoperirea existen\u0163ei unei organiza\u0163ii secrete create de social-democratul Wels, pe atunci comandant al garnizoanei ora\u015fului, iar mai t\u00e2rziu pre\u015fedinte al partidului, de Marten, Lorenz \u015fi de al\u0163ii, purt\u00e2nd numele conspirativ \u201eUniunea femeilor germane pentru primirea trupelor\u201c. \u00cen dup\u0103-amiaza aceleia\u015fi zile a avut loc o demonstra\u0163ie organizat\u0103 de Liga \u201eSpartacus\u201c, \u015fi pe Chausseestrasse s-a tras \u00een demonstran\u0163i din ordinul lui Wels.</p>", "idNote": "26"}, {"content": "<p class=\"noind\">[27]. Aici Rosa Luxemburg se bazeaz\u0103, f\u0103r\u0103 s\u0103 \u015ftie, pe un text denaturat al introducerii lui Engels la lucrarea \u201eLuptele de clas\u0103 in Fran\u0163a\u201c.</p>", "idNote": "27"}, {"content": "<p class=\"noind\">[28]. Rosa Luxemburg se \u00een\u015fal\u0103 \u00een aprecierile ei asupra introducerii scrise de Friedrich Engels la \u201eLuptele de clas\u0103 \u00een Fran\u0163a\u201c. Ea nu avea cuno\u015ftin\u0163\u0103 de faptul c\u0103 aceast\u0103 introducere fusese falsificat\u0103, denaturat\u0103 de c\u0103tre oportuni\u015fti. \u00centr-o scrisoare adresat\u0103 la 1 aprilie 1895 lui Kautsky, Engels scrie \u00een leg\u0103tur\u0103 cu aceasta: \u201eSpre surprinderea mea, v\u0103d azi \u00een \u00abVorw\u00e4rts\u00bb un extras din introducerea mea tip\u0103rit f\u0103r\u0103 \u015ftirea mea \u015fi ticluit \u00een a\u015fa fel, \u00eenc\u00e2t eu apar quand m\u00eame (cu orice pre\u0163) ca un adorator pa\u015fnic al legalit\u0103\u0163ii\u201c. Iar la 3 aprilie 1895, Engels \u00eei scrie lui Lafargue: \u201eX (W. Liebknecht) tocmai mi-a jucat o fest\u0103 ur\u00e2t\u0103. El a extras din introducerea mea la articolele lui Marx despre Fran\u0163a anilor 1848\u20141850 tot ce putea s\u0103-i serveasc\u0103 \u00een sprijinul tacticii cu orice pre\u0163 pa\u015fnice \u015fi de dezaprobare a folosirii violen\u0163ei, tactic\u0103 pe care de la un timp \u00eencoace \u015fi mai ales \u00een momentul de fa\u0163\u0103 \u00eei place s-o propov\u0103duiasc\u0103...\u201c (Traducere din francez\u0103.) Textul complet \u015fi nefalsificat a fost publicat pentru prima oar\u0103 \u00een Uniunea Sovietic\u0103.</p>", "idNote": "28"}, {"content": "<p class=\"noind\">[29]. La 24 decembrie 1918, trupe contrarevolu\u0163ionare au atacat divizia Marinei populare aliate cu muncitorimea revolu\u0163ionar\u0103 berlinez\u0103. Divizia Marinei populare era ad\u0103postit\u0103 \u00een palatul \u015fi \u00een grajdurile princiare.</p>", "idNote": "29"}, {"content": "<p class=\"noind\">[30]. Datorit\u0103 nesiguran\u0163ei \u00een care partidul comunist era silit s\u0103 tr\u0103iasc\u0103 pe atunci din cauza \u00eemprejur\u0103rilor, textul original al rezolu\u0163iei s-a pierdut \u015fi nu a mai fost reg\u0103sit.</p>", "idNote": "30"}, {"content": "<p class=\"noind\">[31]. Rosa Luxemburg critic\u0103 aici \u201eeduca\u0163ia socialist\u0103\u201c f\u0103cut\u0103 de social-democra\u0163ie, care, \u00een general, se limita la probleme culturale.</p>", "idNote": "31"}]