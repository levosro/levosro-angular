[{"content": "<p class=\"noind\">[1]. <i>\u201eVolks-Zeitung\u201c</i> \u2014 cotidian democrat german, a ap\u0103rut la Berlin din 1853. <i>\u201eDie Reform\u201c</i> \u2014 cotidian burghez liberal german, a ap\u0103rut la Hamburg \u00eentre 1848 \u015fi 1892.</p>", "idNote": "1"}, {"content": "<p class=\"noind\">[2]. <i>\u201eNational-Zeitung\u201c</i> \u2014 cotidian burghez german, a ap\u0103rut sub aceast\u0103 denumire la Berlin \u00eentre 1848 \u015fi 1915.</p>", "idNote": "2"}, {"content": "<p class=\"noind\">[3]. K. Vogt. \u201eMein Prozess gegen die \u00abAllgemeine Zeitung\u00bb\u201c. Genf, im Dezember 1859. \u201eAllgemeine Zeitung\u201c \u2014 cotidian conservator german, fondat \u00een 1798; din 1810 p\u00e2n\u0103 \u00een 1882 a ap\u0103rut la Augsburg. \u00cen deceniile al 6-lea \u015fi al 7-lea a sprijinit planurile de unificare a Germaniei sub hegemonia Austriei.</p>", "idNote": "3"}, {"content": "<p class=\"noind\">[4]. Marx are aici \u00een vedere divergen\u0163ele lui cu Lassalle \u00een problema c\u0103ilor de unificare a Germaniei \u015fi a Italiei.</p>", "idNote": "4"}, {"content": "<p class=\"noind\">[5]. <i>Banda pucioasei</i> \u2014 ini\u0163ial denumirea unei asocia\u0163ii studen\u0163e\u015fti de la Universitatea din Jena din deceniul al 8-lea al secolului al XVIII-lea, care avea o proast\u0103 reputa\u0163ie din pricina scandalurilor provocate de membrii ei; mai t\u00e2rziu, epitetul \u201ebanda pucioasei\u201c a devenit nume comun pentru zurbagii.</p>", "idNote": "5"}, {"content": "<p class=\"noind\">[6]. Clarin: \u00cei place s\u0103 jongleze cu vorbe goale... s-a uns cu alifie de pucios\u0103.</p>", "idNote": "6"}, {"content": "<p class=\"noind\">[7]. Ironiz\u00e2ndu-l pe Karl Vogt, Marx folose\u015fte adesea sinonimia dintre numele de familie al acestuia \u015fi titlul unor func\u0163ii \u00een evul mediu \u2014 reziden\u0163i ai \u00eemp\u0103ratului german, numi\u0163i \u201eVogt\u201c sau \u201eLandvogt\u201c. \u201eVogtul ereditar din Nichilburg\u201c, adic\u0103 din castelul care nu exist\u0103 <i>(nihil \u2014 nimic)</i>, este un personaj din romanul satiric al lui Johann Fischart \u201eExtraordinara cronic\u0103 istoric\u0103 plin\u0103 de \u00eenv\u0103\u0163\u0103minte cu privire la faptele \u015fi cuget\u0103rile d-lor Grandgoschir, Gorgelantua \u015fi Pantagruel\u201c. Cartea lui Fischart, care constituie prelucrarea \u00een limba german\u0103 a romanului lui Rabelais \u201eGargantua \u015fi Pantagruel\u201c, a ap\u0103rut \u00een 1575. Marx folos\u015fte diferite expresii din aceast\u0103 lucrare.</p>", "idNote": "7"}, {"content": "<p class=\"noind\">[8]. Marx denume\u015fte \u201eLucrarea capital\u0103\u201c cartea lui Vogt analizat\u0103 de el \u201eProcesul intentat de mine lui \u00abAllgemeine Zeitung\u00bb\u201c, spre deosebire de alte articole mai mici ale lui Vogt pe aceea\u015fi tem\u0103.</p>", "idNote": "8"}, {"content": "<p class=\"noind\">[9]. Marx se refer\u0103 la articolul lui Vogt \u201eAvertisment\u201c din 23 mai, publicat ca supliment la nr. 150 al lui \u201eSchweizer handels-courier\u201c din 2 iunie 1859. <i>\u201eSchweizer Handels-Courier\u201c</i> \u2014 cotidian burghez. A ap\u0103rut sub acst titlu \u00eentre 1853 \u015fi 1909 la Biel (cantonul Bena). \u00cen deceniile al 6-lea \u015fi al 7-lea sus\u0163inea concep\u0163ii bonapartiste. Marx nume\u015fte uneori \u00een ironie acest ziar \u201eComis-voiajorul\u201c din Biel.</p>", "idNote": "9"}, {"content": "<p class=\"noind\">[10]. Vezi Shakespeare. \u201eHenric al IV-lea\u201c, partea I, actul II, scena a 4-a. Istorisind o poveste \u00eenchipuit\u0103 despre o \u00eenc\u0103ierare pe care ar fi avut-o cu o ceat\u0103 de derbedei, Falstaff le spore\u015fte num\u0103rul de c\u00e2te ori \u00eei pomene\u015fte \u015fi, antrenat de sconeala sa, \u00eei prezint\u0103 \u00eembr\u0103ca\u0163i ba \u00een anterie din p\u00e2nz\u0103 de c\u00e2nep\u0103 (\u00een limba englez\u0103 \u201ebuckram men\u201c, expresie care a devenit sinonim\u0103 cu oameni care nu exist\u0103 \u00een relitate), ba \u00een haine f\u0103cute dn stof\u0103 de Kendal.</p>", "idNote": "10"}, {"content": "<p class=\"noind\">[11]. \u00cen limba german\u0103 joc de cuvinte: \u201ehinausgekugelt\u201c \u00eenseamn\u0103 \u201ealunga\u0163i cu gloan\u0163e\u201c, dar \u015fi \u201eda\u0163i de-a rostogolul\u201c.</p>", "idNote": "11"}, {"content": "<p class=\"noind\">[12]. \u201eDac\u0103 memoria nu m\u0103 \u00een\u015fal\u0103, aceast\u0103 porecl\u0103 era dat\u0103 tuturor partidelor liberale din Camera unuia dintre micile state germane sau din parlamentul de la Frankfurt. Noi am vrut s-o imortaliz\u0103m\u201c. <i>(Borkheim.)</i></p>", "idNote": "12"}, {"content": "<p class=\"noind\">[13]. <i>Campania pentru ap\u0103rarea constitu\u0163iei imperiului</i>, adoptat\u0103 la 28 martie 1849 de Adunarea na\u0163ional\u0103 de la Frankfurt, a fost ultima etap\u0103 a revolu\u0163iei burghezo-democratice din Germania din anii 1848\u20141849. Aceast\u0103 constitu\u0163ie a fost respins\u0103 de majoritatea guvenelor germane. \u00cen mai 1849 au izbucnit insurec\u0163ii \u00een Saxonia, Prusia renan\u0103, Baden \u015fi Palatinat pentru ap\u0103rarea constitu\u0163iei. Dar Adunarea na\u0163ional\u0103 de la Frankfurt nu i-a sprijinit pe insurgen\u0163i. \u00cen iulie 1849, mi\u015fcarea a fost definitiv \u00eenfr\u00e2nt\u0103. Engels a f\u0103cut o caracterizare a campaniei pentru constitu\u0163ia imperiului \u00een lucr\u0103rile \u201eCampania german\u0103 pentru constitu\u0163ia imperiului\u201c \u015fi \u201eRevolu\u0163ie \u015fi contrarevolu\u0163ie \u00een Germania\u201c. <i>R\u0103scoala republican\u0103</i> din Baden, care a avut loc la sf\u00e2r\u015fitul lunii septembrie 1848, a fost organizat\u0103 de un grup de emigran\u0163i germani \u00een frunte cu Gustav Struve, venit la 21 septembrie la Baden din Elve\u0163ia. Cu sprijinul deta\u015famentelor armate ale democra\u0163ilor din Baden \u015fi al mili\u0163iei civile locale, Struve a proclamat republica german\u0103. Dup\u0103 c\u00e2teva zile, r\u0103scoala a fost \u00een\u0103bu\u015fit\u0103 de trupele din Baden, iar Struve \u015fi o serie de al\u0163i participan\u0163i la r\u0103scoal\u0103 au fost aresta\u0163i \u015fi condamna\u0163i la deten\u0163iune mai \u00eendelungat\u0103, fiind trimi\u015fi la \u00eenchisoarea din ora\u015ful Bruchsal (Baden) pentru a-\u015fi executa pedeapsa. \u00cen mai 1849, \u00een timpul unei noi r\u0103scoale la Baden, Struve \u00eempreun\u0103 cu al\u0163i de\u0163inu\u0163i politici au fost elibera\u0163i de insurgen\u0163i.</p>", "idNote": "13"}, {"content": "<p class=\"noind\">[14]. \u00cen septembrie 1849 Marx a fost ales \u00een Comitetul de ajutorare a emigran\u0163ilor germani de la Londra, format pe l\u00e2ng\u0103 Asocia\u0163ia cultural\u0103 a muncitorilor germani. Pentru a dejuca \u00eencerc\u0103rile emigran\u0163ilor democra\u0163i mic-burghezi de a exercita o influen\u0163\u0103 asupra elementelor proletare aflate \u00een emigra\u0163ie la Londra, la propunerea lui Marx \u015fi a altor conduc\u0103tori ai Ligii comuni\u015ftilor, comitetul a fost transformat \u00een Comitetul emigran\u0163ilor social-democra\u0163i, \u00een conducera c\u0103ruia au intrat Marx \u015fi Engels. La mijlocul lunii septembrie 1850, Marx \u015fi Engels au anun\u0163at c\u0103 p\u0103r\u0103sesc comitetul emigran\u0163ilor, \u00een care majoritatea membrilor c\u0103zuser\u0103 sub influen\u0163a frac\u0163iunii aventuriste-sectariste a lui Willich-Schapper.</p>", "idNote": "14"}, {"content": "<p class=\"noind\">[15]. <i>Carbonarii</i> (carbonaro \u2014 textual: c\u0103rbunari) \u2014 membrii unei asocia\u0163ii conspirative, care a existat \u00een Italia \u00een primele trei decenii ale secolului al XIX-lea \u015fi \u00een Fran\u0163a \u00een deceniul al 3-lea al secolului al XIX-lea. Carbonarii italieni, din r\u00e2ndurile c\u0103rora f\u0103ceau parte reprezentan\u0163i ai burgheziei or\u0103\u015fene\u015fti, ai nobilimii \u00eemburghzite, ai ofi\u0163erilor, ai micii burghezii \u015fi ai \u0163\u0103r\u0103nimii, aveau ca \u0163el eliberarea na\u0163ional\u0103, unificarea Italiei \u015fi \u00eenf\u0103ptuirea unor reforme politice. Carbonarii francezi, din r\u00e2ndurile c\u0103rora f\u0103ceau parte reprezentan\u0163i ai diferitelor curente politice, aveau ca \u0163el r\u0103sturnarea monarhiei Bourbonilor.</p>", "idNote": "15"}, {"content": "<p class=\"noind\">[16]. Marx \u00eel nume\u015fte pe Rademacher vraci, f\u0103c\u00e2nd aluzie la titlul c\u0103r\u0163ii acestuia: J. G. Rademacher. \u201eRechtfertigung der von Gelehrten misskannten, verstandesrechten Erfahrungsheillehre der alten scheidek\u00fcnstigen Geheim\u00e4rzte und treue Mittheilung des Ergebnisses einer 25 j\u00e4hrigen Erprobung dieser Lehre am Krankenbette\u201c.</p>", "idNote": "16"}, {"content": "<p class=\"noind\">[17]. I. Fischart, Extraordinara cronic\u0103 istoric\u0103 plin\u0103 de \u00eenv\u0103\u0163\u0103minte cu privire la faptele \u015fi cuget\u0103rile d-lor Grandgoschir, Gorgellantua \u015fi Pantagruel, cap. VI.</p>", "idNote": "17"}, {"content": "<p class=\"noind\">[18]. <i>Banda 10 decembrie</i> \u2014 denumire dat\u0103 de Marx participan\u0163ilor la lovitura de stat bonapartist\u0103 din 2\u20144 decembrie 1851, care a dus la instaurarea \u00een Fran\u0163a a regimului contrarevolu\u0163ionar al celui de-al doilea Imperiu (1852\u20141870) sub Napoleon al III-lea. La preg\u0103tirea acestei lovituri, un rol important a avut Societatea secret\u0103 bonapartist\u0103 10 decembrie, \u00eenfiin\u0163at\u0103 \u00een 1849 (denumit\u0103 astfel \u00een cinstea alegerii la 10 decembrie 1848 a protectorului ei Ludovic Bonaparte ca pre\u015fedinte al Republicii Franceze), a c\u0103rei caracterizare o face Marx mai jos.</p>", "idNote": "18"}, {"content": "<p class=\"noind\">[19]. \u00cen pasajul citat din \u201e18 Brumar al lui Ludovic Bonaparte\u201c, Marx \u00eenlocuie\u015fte peste tot cuv\u00e2ntul \u201esocietate\u201c cu cuv\u00e2ntul \u201eband\u0103\u201c.</p>", "idNote": "19"}, {"content": "<p class=\"noind\">[20]. Este vorba de \u00eencerc\u0103rile \u00eentreprinse de Ludovic Bonaparte \u00een perioada monarhiei din iulie de a da o lovitur\u0103 de stat printr-un puci militar. La 30 octombrie 1836, ajutat de c\u00e2\u0163iva ofi\u0163eri bonaparti\u015fti, el a reu\u015fit s\u0103 instige la rebeliune dou\u0103 regimente de artilerie din garnizoana Strasbourg. Dar dup\u0103 c\u00e2teva ore rebelii au fost dezarma\u0163i. \u00censu\u015fi Ludovic Bonaparte a fost arestat \u015fi expulzat \u00een America. La 6 august 1840, profit\u00e2nd de o oarecare recrudescen\u0163\u0103 a st\u0103rii de spirit bonapartiste \u00een Fran\u0163a, el a debarcat cu un grup de comploti\u015fti la Boulogne \u015fi a \u00eencercat s\u0103 organizeze o rebeliune \u00een r\u00e2ndul trupelor garnizoanei locale. Aceast\u0103 tentativ\u0103 s-a soldat \u015fi ea cu un e\u015fec total. Bonaparte a fost condamnat la \u00eenchisoare pe via\u0163\u0103, dar \u00een 1846 a fugit \u00een Anglia.</p>", "idNote": "20"}, {"content": "<p class=\"noind\">[21]. Shakespeare. \u201eVisul unei nop\u0163i de var\u0103\u201c, actul I, scena a 2-a.</p>", "idNote": "21"}, {"content": "<p class=\"noind\">[22]. <i>Atelierele na\u0163ionale</i> au fost \u00eenfiin\u0163ate \u00eendat\u0103 dup\u0103 revolu\u0163ia din februarie 1848, printr-un decret al guvernului provizoriu francez \u00een care predominau republicanii burghezi. Prin aceast\u0103 m\u0103sur\u0103 se urm\u0103rea, pe de o parte, discreditarea \u00een r\u00e2ndurile muncitorimii a ideilor lui Louis Blanc cu privire la organizarea muncii, iar, pe de alt\u0103 parte, folosirea muncitorilor din atelierele na\u0163ionale, organizate \u00een spirit militar, \u00een lupta \u00eempotriva proletariatului revolu\u0163ionar. Dar prin faptul c\u0103 planul provocator de dezbinare a clasei muncitoare a dat gre\u015f \u015fi printre muncitorii ocupa\u0163i \u00een atelierele na\u0163ionale \u00ee\u015fi f\u0103cea loc tot mai mult o stare de spirit revolu\u0163ionar\u0103, guvernul burghez a luat o serie de m\u0103suri \u00een vederea desfiin\u0163\u0103rii atelierelor na\u0163ionale (reducerea num\u0103rului de muncitori, trimiterea lor \u00een provincie pentru a efectua lucr\u0103ri publice etc.). Aceste m\u0103suri au st\u00e2rnit indignarea proletariatului parizian, constituind unul dintre motivele izbucnirii insurec\u0163iei de La Paris din 3-6 iulie, \u00een timpul c\u0103reia insurgen\u0163ii au folosit organizarea militar\u0103 introdus\u0103 \u00een atelierele na\u0163ionale. Dup\u0103 \u00een\u0103bu\u015fira insurec\u0163iei, guvenul Cavaignac a decretat la 3 iulie 1848 desfiin\u0163area atelierelor na\u0163ionale. <i>Garda mobil\u0103</i> a fost \u00eenfiin\u0163at\u0103, prin decretul guvernului provizoriu, la 25 februarie 1848 pentru a lupta \u00eempotriva maselor populare revolu\u0163ionare. Aceste trupe, formate mai ales din lumpenproletariat, au fost folosite pentru \u00een\u0103bu\u015firea insurec\u0163iei proletariatului din iunie 1848.</p>", "idNote": "22"}, {"content": "<p class=\"noind\">[23]. Cuv\u00e2ntul \u201evol\u201c \u00eenseamn\u0103 \u015fi zbor \u015fi furt. <i>(Nota lui Marx din lucrarea \u201eOptsprezece brumar al lui Ludovic Bonaparte\u201c.)</i></p>", "idNote": "23"}, {"content": "<p class=\"noind\">[24]. \u201e\u00ce\u0163i faci socoteala bunurilor, dar ar trebui mai \u00eent\u00e2i s\u0103-\u0163i faci socoteala anilor\u201c. <i>(Nota lui Marx din lucrarea \u201eOptsprezece brumar al lui Ludovic Bonaparte\u201c.)</i></p>", "idNote": "24"}, {"content": "<p class=\"noind\">[25]. \u00cen romanul s\u0103u \u201eCousine Bette\u201c (\u201eVeri\u015foara Bette\u201c), Balzac \u00eentruchipeaz\u0103 \u00een Crevel, pentru care l-a luat drept model pe dr. V\u00e9ron, proprietarul ziarului \u201eLe Constitutionnel\u201c, pe filistinul parizian, corupt p\u00e2n\u0103 \u00een m\u0103duva oaselor. <i>(Nota lui Marx din lucrarea \u201eOptsprezece brumar al lui Ludovic Bonaparte\u201c.)</i></p>", "idNote": "25"}, {"content": "<p class=\"noind\">[26]. Este vorba de regen\u0163a lui Filip de Orl\u00e9ans \u00een Fran\u0163a \u00een anii 1715\u20141723, \u00een timpul c\u00e2t Ludovic al XV-lea a fost minor.</p>", "idNote": "26"}, {"content": "<p class=\"noind\">[27]. Cuvintele doamnei de Girardin. <i>(Nota lui Marx din lucrarea \u201eOptsprezece brumar al lui Ludovic Bonaparte\u201c.)</i></p>", "idNote": "27"}, {"content": "<p class=\"noind\">[28]. <i>Sf\u00e2ntul ve\u015fm\u00e2nt din Trier</i> \u2014 relicv\u0103 catolic\u0103 care era p\u0103strat\u0103 \u00een catedrala din Trier \u015fi care se pretindea c\u0103 reprezint\u0103 ve\u015fm\u00e2ntul sf\u00e2nt luat de pe trupul lui Hristos \u00een timpul r\u0103stignirii. Sf\u00e2ntul ve\u015fm\u00e2nt din Trier constituia un obiect de venera\u0163ie pentru pelerini.</p>", "idNote": "28"}, {"content": "<p class=\"noind\">[29]. \u201eM\u0103i, t\u00e2lharule, m\u0103i, nu-i loc \u00een burta ta nici pentru credin\u0163\u0103, nici pentru adev\u0103r, nici pentru cinste. E\u015fti plin numai de ma\u0163e \u015fi borhot!\u201c (Shakespeare. \u201eHenric al IV-lea\u201c, partea I, actul III, scena a 3-a).</p>", "idNote": "29"}, {"content": "<p class=\"noind\">[30]. 350</p>", "idNote": "30"}, {"content": "<p class=\"noind\">[31]. 351</p>", "idNote": "31"}, {"content": "<p class=\"noind\">[32]. \u00cen continuare, pentru a da o accep\u0163ie peiorativ\u0103 numelui Ranickel, \u00eel folose\u015fte cu articolul neutru \u201edas\u201c.</p>", "idNote": "32"}, {"content": "<p class=\"noind\">[33]. 352</p>", "idNote": "33"}, {"content": "<p class=\"noind\">[34]. Textual: guvenator (p\u00e2rc\u0103lab) al \u0163\u0103rii. Este titlul pe care-l poart\u0103 \u00een piesa lui Schiller \u201eWilhelm Tell\u201c guvenatorul austriac al celor patru cantoane elve\u0163iene. Aici \u2014 aluzie la faptul c\u0103 Vogt fusese unul dintre regen\u0163ii imperiului.</p>", "idNote": "34"}, {"content": "<p class=\"noind\">[35]. Al omeniei lapte (Shakespeare. \u201eMacbeth\u201c, actul I, scena 5).</p>", "idNote": "35"}, {"content": "<p class=\"noind\">[36]. 353</p>", "idNote": "36"}, {"content": "<p class=\"noind\">[37]. A\u015fa \u00eel numeau tovar\u0103\u015fii de chef pe sir Jon Falstaff.</p>", "idNote": "37"}, {"content": "<p class=\"noind\">[38]. Joc de cuvinte intraductibil, bazat, pe de o parte, pe omonimia dintre cuvintele Ran-Igel (arici de la Ran) \u015fi Ranickel, \u015fi, pe de alt\u0103 parte, pe sensul dublu al cuv\u00e2ntului \u201eSchweinigel\u201c \u2014 \u201earici cu bot de porc\u201c \u015fi totodat\u0103 \u201etic\u0103los\u201c.</p>", "idNote": "38"}, {"content": "<p class=\"noind\">[39]. 354</p>", "idNote": "39"}, {"content": "<p class=\"noind\">[40]. 355</p>", "idNote": "40"}, {"content": "<p class=\"noind\">[41]. Nikolai Ivanovici Sazonov.</p>", "idNote": "41"}, {"content": "<p class=\"noind\">[42]. 356</p>", "idNote": "42"}, {"content": "<p class=\"noind\">[43]. 357</p>", "idNote": "43"}, {"content": "<p class=\"noind\">[44]. I. K. Babst.</p>", "idNote": "44"}, {"content": "<p class=\"noind\">[45]. \u00cen original scrisoarea lui Sazonov a fost scris\u0103 \u00een limba francez\u0103.</p>", "idNote": "45"}, {"content": "<p class=\"noind\">[46]. Parafrazare a expresiei biblice: \u201eredlich\u201c \u2014 \u00een mod cistit, \u201er\u00f6tlich\u201c \u2014 ro\u015fietic, rubiniu.</p>", "idNote": "46"}, {"content": "<p class=\"noind\">[47]. De aici m\u00e2nia. Juvenal, satira I.</p>", "idNote": "47"}, {"content": "<p class=\"noind\">[48]. 358</p>", "idNote": "48"}, {"content": "<p class=\"noind\">[49]. Poet persan, de origin\u0103 tadjic\u0103, clasic al literaturii tadjice.</p>", "idNote": "49"}, {"content": "<p class=\"noind\">[50]. 359</p>", "idNote": "50"}, {"content": "<p class=\"noind\">[51]. Shakespeare. \u201eHenric al IV-lea\u201c, partea I, actul II, scena a 4-a.</p>", "idNote": "51"}, {"content": "<p class=\"noind\">[52]. 360</p>", "idNote": "52"}]