[{"content": "<p class=\"noind\">[1]. <i>\u201eAllgemeine Literatur-Zeitung\u201c</i> \u2014 revist\u0103 lunar\u0103 german\u0103 editat\u0103 de t\u00e2n\u0103rul hegelian Bruno Bauer la Charlottenburg (decembrie 1843\u2014octombrie 1844).</p>", "idNote": "1"}, {"content": "<p class=\"noind\">[2]. <i>\u201eScrieri despre pauperism\u201c</i> \u2014 articol scris de Carl Reichhardt \u015fi publicat \u00een \u201eAllgemeine Literatur-Zeitung\u201c nr. I \u015fi II (decembrie 1843 \u015fi ianuarie 1844).</p>", "idNote": "2"}, {"content": "<p class=\"noind\">[3]. Pseudonimul lui Charles Dickens: Boz, denaturat de Reichardt.</p>", "idNote": "3"}, {"content": "<p class=\"noind\">[4]. <i>M\u00fchleigner</i> (textual: proprietar de moar\u0103) \u2014 cuv\u00e2nt inexistent \u00een limba german\u0103 \u015fi care este traducerea literal\u0103 a expresiei engleze mill-owner (proprietar de fabric\u0103, fabricant). Engels ia aici \u00een der\u00e2dere pe Julius Faucher, colaborator la \u201eAllgemeine Literatur-Zeitung\u201c, care folosea \u00een articolele lui cuvinte formate de el dup\u0103 calapodul celor engleze.</p>", "idNote": "4"}, {"content": "<p class=\"noind\">[5]. \u201eProbleme de actualitate din Anglia\u201c \u2014 articol scris de Julius Faucher \u015fi publicat \u00een \u201eAllgemeine Literatur-Zeitung\u201c nr. VII \u015fi VIII (iunie \u015fi iulie 1844).</p>", "idNote": "5"}, {"content": "<p class=\"noind\">[6]. <i>Ma\u015fini de filat</i> \u2014 \u00eentre anii 1738 \u015fi 1835 au fost f\u0103cute \u00een Anglia mai multe inven\u0163ii importante \u00een domeniul mecaniz\u0103rii filatului care au avut o mare \u00eensemn\u0103tate pentru dezvoltarea capitalismului. \u00cen 1764 James Hargreaves inventeaz\u0103 ma\u015fina de filat \u201eJenny\u201c, perfec\u0163ionat\u0103 apoi de Richard Arkwright \u00eentre 1769 \u015fi 1771. \u00cen 1779 Samuel Crompton inventeaz\u0103 ma\u015fina mule sau hand-mule. \u00cen 1825 Richard Robert inventeaz\u0103 self-acting mule sau self-actor, ma\u015fina de filat automat\u0103.</p>", "idNote": "6"}, {"content": "<p class=\"noind\">[7]. <i>The Anti-Corn-Law-League</i> (Liga \u00eempotriva legilor cerealelor) \u2014 lig\u0103 liber-schimbist\u0103 \u00eentemeiat\u0103 \u00een 1838 de c\u0103tre fabrican\u0163ii Cobden \u015fi Bright din Manchester. A\u015fa-numitele legi ale cerealelor, care \u00eengr\u0103deau sau interziceau importul de cereale din str\u0103in\u0103tate, fuseser\u0103 introduse \u00een Anglia \u00een interesul marilor proprietari de p\u0103m\u00e2nt, al landlorzilor. Revendic\u00e2nd libertatea deplin\u0103 a comer\u0163ului, liga a luptat pentru abrogarea legilor cerealelor, pentru a face posibil\u0103 astfel reducerea salariilor muncitorilor \u015fi pentru a sl\u0103bi pozi\u0163iile economice \u015fi politice ale aristocra\u0163iei funciare. \u00cen lupta ei \u00eempotriva proprietarilor funciari, liga a \u00eencercat s\u0103 foloseasc\u0103 masele muncitore\u015fti, dar tocmai \u00een acel timp muncitorii \u00eenainta\u0163i din Anglia porniser\u0103 pe calea unei mi\u015fc\u0103ri muncitore\u015fti de sine st\u0103t\u0103toare, politice\u015fte cristalizat\u0103 (cartismul). Lupta dintre burghezia industrial\u0103 \u015fi aristocra\u0163ia funciar\u0103 s-a \u00eencheiat \u00een 1846 prin adoptarea legii cu privire la abrogarea legilor cerealelor. Dup\u0103 aceasta, liga s-a dizolvat.</p>", "idNote": "7"}, {"content": "<p class=\"noind\">[8]. Lupta pentru limitarea legal\u0103 a zilei de munc\u0103 la 10 ore, care a \u00eenceput \u00een Anglia \u00eenc\u0103 la sf\u00e2r\u015fitul secolului al XVIII-lea \u015fi \u00een primii ani ai deceniului al 4-lea al secolului al XIX-lea, a cuprins mase largi ale proletariatului. Deoarece reprezentan\u0163ii aristocra\u0163iei funciare c\u0103utau s\u0103 exploateze aceast\u0103 lozinc\u0103 popular\u0103 \u00een lupta lor \u00eempotriva burgheziei industriale, ei au luat atitudine \u00een parlament pentru adoptarea proiectului de lege pentru ziua de munc\u0103 de 10 ore; \u00eencep\u00e2nd din 1833, \u00een fruntea partizanilor acestei legi \u00een parlament se afla \u201econservatorul filantrop\u201c lord <i>Ashley</i>.</p>", "idNote": "8"}, {"content": "<p class=\"noind\">[9]. Cuvinte citate din cartea lui Bruno Bauer \u201eDie gute Sache der Freiheit und meine eigene Angelegenheit\u201c (Cauza dreapt\u0103 a libert\u0103\u0163ii \u015fi propria mea cauz\u0103), Z\u00fcrich \u015fi Winterthur, 1842.</p>", "idNote": "9"}, {"content": "<p class=\"noind\">[10]. Este vorba de articolul \u201eD-l Nauwerck \u015fi facultatea de filozofie\u201c, articol ap\u0103rut \u00een \u201eAllgemeine Literatur-Zeitung\u201c nr. VI (mai 1844), sub semn\u0103tura \u201eJ.\u201c, ini\u0163iala lui Jungnitz.</p>", "idNote": "10"}, {"content": "<p class=\"noind\">[11]. <i>Destituirea de la Bonn</i> \u2014 \u00een octombrie 1841, guvernul Prusiei, av\u00e2nd \u00een vedere scrierile publicate de Bauer \u00een domeniul criticii bibliei, i-a retras acestuia, \u00een mod temporar, dreptul de a \u0163ine prelegeri la Universitatea din Bonn. \u00cen martie 1842 Bruno Bauer a fost destituit \u00een mod definitiv.</p>", "idNote": "11"}, {"content": "<p class=\"noind\">[12]. \u00cen aceast\u0103 sec\u0163iune Engels analizeaz\u0103 \u015fi citeaz\u0103 recenzia lui Edgar Bauer asupra c\u0103r\u0163ii: Flora Tristan, \u201eL\u2019Union ouvri\u00e8re\u201c (Uniunea muncitoreasc\u0103), Paris, 1843, recenzie ap\u0103rut\u0103 \u00een \u201eAllgameine Literatur-Zeitung\u201c nr. V (aprilie 1844).</p>", "idNote": "12"}, {"content": "<p class=\"noind\">[13]. Georg Wilhelm Friedrich Hegel, \u201ePh\u00e4nomenologie des Geistes\u201c (Fenomenologia spiritului). Prima edi\u0163ie a ap\u0103rut \u00een 1807. Pentru lucrarea sa \u201eSf\u00e2nta familie\u201c, Marx a folosit volumul al II-lea din edi\u0163ia a doua a operelor lui Hegel, Berlin, 1841.</p>", "idNote": "13"}, {"content": "<p class=\"noind\">[14]. Din poezia lui Schiller \u201eDas M\u00e4dchen aus der Fremde\u201c (Fata de pe meleaguri str\u0103ine).</p>", "idNote": "14"}, {"content": "<p class=\"noind\">[15]. Pierre-Joseph Proudhon, \u201eQu\u2019est-ce que la propri\u00e9t\u00e9? Ou recherches sur le principe du droit et du gouvernement\u201c (Ce este proprietatea? Sau cercet\u0103ri cu privire la principiul dreptului \u015fi al guvern\u0103rii); prima edi\u0163ie a ap\u0103rut \u00een 1840 la Paris. Marx citeaz\u0103 dup\u0103 edi\u0163ia din 1841 de la Paris.</p><p class=\"noind\">Scris\u0103 de pe pozi\u0163ii mic-burgheze pline de contradic\u0163ii, cartea \u201eCe este proprietatea?\u201c a produs la apari\u0163ia ei o impresie puternic\u0103 prin atacurile ei vehemente \u00eempotriva propriet\u0103\u0163ii private. O apreciere critic\u0103 cuprinz\u0103toare a acestei c\u0103r\u0163i a fost f\u0103cut\u0103 de Marx \u00een articolul s\u0103u \u201eDespre P. J. Proudhon\u201c, publicat \u00een 1865 \u00een \u201eSocial-Demokrat\u201c sub forma unei scrisori adresate redactorului Schweitzer.</p><p class=\"noind\">Articolul \u201eProudhon\u201c, scris de Edgar Bauer \u015fi criticat de Marx \u00een sec\u0163iunea de fa\u0163\u0103 din \u201eSf\u00e2nta familie\u201c, a ap\u0103rut \u00een \u201eAllgemeine Literatur-Zeitung\u201c nr. V (aprilie 1844).</p>", "idNote": "15"}, {"content": "<p class=\"noind\">[16]. <i>\u201eReformi\u015fti\u201c</i> \u2014 adep\u0163ii ziarului parizian \u201eLa Reforme\u201c; din aceast\u0103 grupare politic\u0103 f\u0103ceau parte democra\u0163i \u015fi republicani mic-burghezi, precum \u015fi sociali\u015fti mic-burghezi.</p>", "idNote": "16"}, {"content": "<p class=\"noind\">[17]. <i>Sistemul mercantilist</i> \u2014 doctrin\u0103 economic\u0103 care a ap\u0103rut \u00een secolul al XVII-lea mai cu seam\u0103 \u00een Fran\u0163a \u015fi \u00een Anglia. <i>Sistemul monetar</i> \u201ea proclamat \u00een mod just c\u0103 produc\u0163ia pentru pia\u0163a mondial\u0103 \u015fi transformarea produsului \u00een marf\u0103, deci \u00een bani, constituie premisa \u015fi condi\u0163ia produc\u0163iei capitaliste. \u00cen <i>sistemul mercantilist</i>, care este continuarea sistemului monetar, nu transformarea valorii m\u0103rfurilor \u00een bani este aceea care decide, ci producerea de plusvaloare, dar aceasta din punctul de vedere lipsit de logic\u0103 al sferei circula\u0163iei \u015fi \u00een a\u015fa mod c\u0103 aceast\u0103 plusvaloare se concretizeaz\u0103 \u00eentr-un surplus de bani, \u00eentr-un excedent al balan\u0163ei comerciale\u201c (Marx). Mercantili\u015ftii afirmau c\u0103 plusvaloarea provine din comer\u0163 \u015fi c\u0103 numai comer\u0163ul exterior care are o balan\u0163\u0103 comercial\u0103 activ\u0103 ar spori avu\u0163ia unei \u0163\u0103ri.</p>", "idNote": "17"}, {"content": "<p class=\"noind\">[18]. <i>Fiziocra\u0163ii</i> \u2014 adep\u0163ii unei doctrine economice din secolul al XVIII-lea \u00een Fran\u0163a (Quesnay, Mercier de la Rivi\u00e8re, Le Trosne, Turgot etc.) care, \u00een opozi\u0163ie cu sistemul mercantilist, \u201etranspune din sfera circula\u0163iei \u00een sfera produc\u0163iei propriu-zise cercetarea originii plusvalorii, pun\u00e2nd \u00een felul acesta bazele analizei produc\u0163iei capitaliste\u201c (Marx). Fiziocra\u0163ii considerau c\u0103 renta funciar\u0103 este unica form\u0103 de plusvaloare \u015fi de aceea afirmau c\u0103 munca agricol\u0103 este singura munc\u0103 productiv\u0103.</p>", "idNote": "18"}, {"content": "<p class=\"noind\">[19]. <i>\u201eDeutsch-Franz\u00f6sische Jahrb\u00fccher\u201c</i> (Analele germano-franceze) au fost editate la Paris, \u00een limba german\u0103, sub redac\u0163ia lui Karl Marx \u015fi a lui Arnold Ruge. A ap\u0103rut numai primul num\u0103r (dublu), \u00een februarie 1844, \u00een care s-au publicat: scrierile lui Karl Marx \u201eContribu\u0163ii la problema evreiasc\u0103\u201c \u015fi \u201eContribu\u0163ii la critica filozofiei hegeliene a dreptului. Introducere\u201c, apoi lucr\u0103rile lui Friedrich Engels \u201eSchi\u0163\u0103 a unei critici a economiei politice\u201c \u015fi \u201eSitua\u0163ia Angliei. \u00abPast and Present\u00bb by Thomas Carlyle\u201c. Aceste lucr\u0103ri marcheaz\u0103 trecerea definitiv\u0103 a lui Marx \u015fi Engels pe pozi\u0163iile materialismului \u015fi ale comunismului. \u00cencetarea apari\u0163iei acestei reviste se datore\u015fte \u00een special divergen\u0163elor principiale dintre Marx \u015fi burghezul radical Ruge.</p>", "idNote": "19"}, {"content": "<p class=\"noind\">[20]. Aceste cuvinte din lucrarea lui Charles Comte \u201eTrait\u00e9 de la propri\u00e9t\u00e9 (Tratat despre proprietate), vol. I, pag. 52, Paris, 1834, sunt citate de Proudhon la pag. 93 a c\u0103r\u0163ii sale \u201eQu\u2019est-ce que la propri\u00e9t\u00e9?\u201c (Ce este proprietatea?) (edi\u0163ia 1841).</p>", "idNote": "20"}, {"content": "<p class=\"noind\">[21]. Eroare de logic\u0103 const\u00e2nd \u00een demonstrarea unei teze cu ajutorul unui argument, care, la r\u00e2ndul s\u0103u, nu este valabil dec\u00e2t dac\u0103 se admite ca adev\u0103rat\u0103 teza care abia trebuie demonstrat\u0103.</p>", "idNote": "21"}, {"content": "<p class=\"noind\">[22]. Aluzie la analiza critic\u0103 a romanului \u201eMisterele Parisului\u201c de Eug\u00e8ne Sue, f\u0103cut\u0103 de Szeliga \u00een \u201eAllgemeine Literatur-Zeitung\u201c nr. VII. Romanul ap\u0103ruse \u00een 1842\u20141843 la Paris \u015fi c\u0103p\u0103tase o larg\u0103 r\u0103sp\u00e2ndire nu numai \u00een Fran\u0163a, ci \u015fi dincolo de hotarele ei.</p>", "idNote": "22"}, {"content": "<p class=\"noind\">[23]. Moli\u00e8re, \u201eLe bourgeois gentilhomme\u201c (Burghezul gentilom), actul al II-lea, scena a 6-a.</p>", "idNote": "23"}, {"content": "<p class=\"noind\">[24]. Carta constitu\u0163ional\u0103 (Charte constitutionnelle), adoptat\u0103 \u00een Fran\u0163a dup\u0103 revolu\u0163ia burghez\u0103 din 1830, constituia legea fundamental\u0103 a monarhiei din iulie. Expresia \u201eCharte v\u00e9rit\u00e9\u201c este o aluzie ironic\u0103 la cuvintele cu care se \u00eencheie proclama\u0163ia lui Ludovic-Filip din 31 iulie 1830: \u201e...de acum \u00eenainte carta (charte) va fi un adev\u0103r (v\u00e9rit\u00e9)\u201c.</p>", "idNote": "24"}, {"content": "<p class=\"noind\">[25]. Marx parafrazeaz\u0103 aici versurile lui Goethe din \u201eFaust\u201c, partea \u00eent\u00e2i, scena a VI-a (\u201eBuc\u0103t\u0103ria vr\u0103jitoarei\u201c).</p>", "idNote": "25"}, {"content": "<p class=\"noind\">[26]. Citat din opera lui Charles Fourier \u201eTh\u00e9orie de l\u2019unit\u00e9 universelle\u201c (Teoria unit\u0103\u0163ii universale), vol. III, partea a II-a, cap. 3. Prima edi\u0163ie a acestei opere a ap\u0103rut \u00een 1822 sub titlul: \u201eTrait\u00e9 de l\u2019association domestique-agricole\u201c.</p>", "idNote": "26"}, {"content": "<p class=\"noind\">[27]. Shakespeare, \u201eTotul e bine c\u00e2nd se sf\u00e2r\u015fe\u015fte bine\u201c, actul I, scena a 3-a.</p>", "idNote": "27"}, {"content": "<p class=\"noind\">[28]. Aici, ca \u015fi \u00een cele ce urmeaz\u0103, se citeaz\u0103 din articolul lui Bruno Bauer \u201eNeueste Schriften \u00fcber die Judenfrage\u201c (Cele mai recente lucr\u0103ri cu privire la problema evreiasc\u0103) (\u201eAllgemeine Literatur-Zeitung\u201c nr. I, decembrie 1843); acest articol constituia r\u0103spunsul lui Bauer la critica f\u0103cut\u0103 \u00een pres\u0103 lucr\u0103rii sale \u201eDie Judenfrage\u201c.</p>", "idNote": "28"}, {"content": "<p class=\"noind\">[29]. Cartea lui Bruno Bauer \u201eDie Judenfrage\u201c (Problema evreiasc\u0103) a ap\u0103\u00adrut la Braunschweig \u00een 1843; ea cuprinde, cu unele adaosuri, un articol scris de el pe aceea\u015fi tem\u0103 \u015fi care fusese publicat (\u00een noiembrie 1842) \u00een \u201eDeutsche Jahrb\u00fccher\u201c (Analele germane).</p>", "idNote": "29"}, {"content": "<p class=\"noind\">[30]. Acest moto citat de Marx figura sub titlul s\u0103pt\u0103m\u00e2nalului \u201eR\u00e9volutions de Paris\u201c (Revolu\u0163iile Parisului), care ap\u0103rea la Paris \u00een perioada iulie 1789\u2014februarie 1794. P\u00e2n\u0103 \u00een septembrie 1790 a fost redactat de democratul Elis\u00e9e Loustalot, publicist revolu\u0163ionar.</p>", "idNote": "30"}, {"content": "<p class=\"noind\">[31]. \u201eVorl\u00e4ufige Thesen zur Reformation der Philosophie\u201c (Teze preliminare pentru reforma filozofiei), scrise de Ludwig Feuerbach \u00een ianuarie 1842, dar interzise de cenzur\u0103 \u00een Germania, au ap\u0103rut \u00een 1843 \u00een Elve\u0163ia, \u00een vol. II din \u201eAnekdota zur neuesten deutschen Philosophie and Publicistik\u201c (Inedite din domeniul filozofiei \u015fi publicisticii germane moderne).</p>", "idNote": "31"}, {"content": "<p class=\"noind\">[32]. <i>Doctrinarii</i> \u2014 grupare de politicieni burghezi francezi din perioada Restaura\u0163iei (1815\u20141830). Doctrinarii erau partizani ai monarhiei constitu\u0163ionale \u015fi du\u015fmani \u00eenver\u015funa\u0163i ai mi\u015fc\u0103rii democratice \u015fi revolu\u0163ionare. Ei se str\u0103duiau s\u0103 creeze un bloc al burgheziei \u015fi nobilimii dup\u0103 modelul celui din Anglia. Cei mai cunoscu\u0163i dintre ei sunt: istoricul Fran\u00e7ois Guizot \u015fi filozoful Pierre-Paul Royer-Collard, ale c\u0103rui vederi constituiau \u00een domeniul filozofiei reac\u0163iunea \u00eempotriva materialismului francez al secolului al XVIII-lea \u015fi a ideilor democratice ale revolu\u0163iei burgheze din Fran\u0163a.</p>", "idNote": "32"}, {"content": "<p class=\"noind\">[33]. <i>Replica nr. 1</i> \u2014 articolul lui Bruno Bauer \u201eNeueste Schriften \u00fcber die Judenfrage\u201c (Cele mai recente lucr\u0103ri cu privire la problema evreiasc\u0103), publicat \u00een \u201eAllgemeine Literatur-Zeitung\u201c nr. I (decembrie 1843).</p>", "idNote": "33"}, {"content": "<p class=\"noind\">[34]. Articol scris de Karl Marx.</p>", "idNote": "34"}, {"content": "<p class=\"noind\">[35]. Joc de cuvinte intraductibil: Hirsch, aici nume de familie, \u00eenseamn\u0103 totodat\u0103 \u015fi \u201ecerb\u201c.</p>", "idNote": "35"}, {"content": "<p class=\"noind\">[36]. <i>Prelegerile prof. Hinrichs</i> \u2014 ciclu de prelegeri ale huliganului de dreapta Hinrichs, editate la Halle \u00een 1843 sub titlul \u201ePolitische Vorlesungen\u201c (Prelegeri politice) , vol. I-II. Recenzia lui Bruno Bauer asupra volumului I a ap\u0103rut \u00een \u201eAllgemeine Literatur-Zeitung\u201c nr. I (decembrie 1843). \u00cen sec\u0163iunea \u201eHinrichs nr. II\u201c este vorba de recenzia lui Bruno Bauer asupra volumului al II-lea, ap\u0103rut\u0103 \u00een nr. V al aceleia\u015fi reviste (aprilie 1844).</p>", "idNote": "36"}, {"content": "<p class=\"noind\">[37]. Joc de cuvinte intraductibil: Feuerbach \u2014 textual: torent de foc; Feuerkessel \u2014 cazan cu aburi (textual: cazan cu foc).</p>", "idNote": "37"}, {"content": "<p class=\"noind\">[38]. Acest citat \u015fi cele ce urmeaz\u0103 sunt luate din cel de-al doilea articol scris de Bruno Bauer \u00eempotriva criticilor lucr\u0103rii sale \u201eProblema evreiasc\u0103\u201c. Intitulat, ca \u015fi primul, \u201eCele mai recente lucr\u0103ri cu privire la problema evreiasc\u0103\u201c, acest articol a fost publicat \u00een \u201eAllgemeine Literatur-Zeitung\u201c nr. IV (martie 1844).</p>", "idNote": "38"}, {"content": "<p class=\"noind\">[39]. <i>\u201eCare este acum obiectul criticii?\u201c</i> \u2014 titlul unui articol publicat de Bruno Bauer \u00een \u201eAllgemeine Literatur-Zeitung\u201c nr. VIII (iulie 1844). Aproape toate citatele din \u201eAllgemeine Literatur-Zeitung\u201c reproduse de Marx \u00een sec\u0163iunea intitulat\u0103 \u201eA treia campanie a criticii absolute\u201c sunt luate din acest articol.</p>", "idNote": "39"}, {"content": "<p class=\"noind\">[40]. <i>\u201eDeutsche Jahrb\u00fccher\u201c</i> \u2014 titlul prescurtat al revistei literare \u015fi filozofice a hegelienilor de st\u00e2nga \u201eDeutsche Jahrb\u00fccher f\u00fcr Wissenschaft und Kunst\u201c. Primul num\u0103r al revistei a ap\u0103rut \u00een iulie 1841, la Leipzig, sub redac\u0163ia lui Anold Ruge. \u00cenainte (\u00een perioada 1838\u20141841) revista ap\u0103rea sub denumirea: \u201eHallische Jahrb\u00fccher f\u00fcr deutsche Wissenschaft und Kunst\u201c. Mutarea sediului redac\u0163iei din ora\u015ful prusian Halle \u00een Saxonia \u015fi schimbarea denumirii revistei au fost determinate de faptul c\u0103 pe teritoriul Prusiei aceast\u0103 revist\u0103 era amenin\u0163at\u0103 s\u0103 fie interzis\u0103. Dar nici sub noua ei denumire nu s-a putut men\u0163ine mult\u0103 vreme. \u00cen ianuarie 1843 revista \u201eDeutsche Jahrb\u00fccher\u201c a fost interzis\u0103 de guvernul saxon \u015fi, printr-o hot\u0103r\u00e2re a dietei, aceast\u0103 interzicere a fost extins\u0103 asupra \u00eentregii Germanii.</p>", "idNote": "40"}, {"content": "<p class=\"noind\">[41]. <i>\u201eRheinische Zeitung f\u00fcr Politik, Handel und Gewerbe\u201c</i> \u2014 cotidian care a ap\u0103rut la Colonia \u00een perioada 1 ianuarie 1842\u201431 martie 1843. Ziarul fusese \u00eentemeiat de reprezentan\u0163i ai burgheziei renane care aveau o atitudine opozi\u0163ionist\u0103 fa\u0163\u0103 de absolutismul prusac. Drept colaboratori au fost atra\u015fi \u015fi c\u00e2\u0163iva tineri hegelieni. \u00cen aprilie 1842 Karl Marx a devenit colaborator al ziarului \u201eRheinische Zeitung\u201c, iar \u00een luna octombrie a aceluia\u015fi an unul dintre redactorii lui. \u00cen \u201eRheinische Zeitung\u201c au fost publicate \u015fi unele articole scrise de Friedrich Engels. \u00cen timpul c\u00e2t Karl Marx a fost redactor al ziarului, acesta a c\u0103p\u0103tat un caracter democratic-revolu\u0163ionar din ce \u00een ce mai pronun\u0163at. Orientarea ziarului \u201eRheinische Zeitung\u201c, a c\u0103rui popularitate sporea necontenit \u00een Germania, a provocat \u00eengrijorare \u015fi nemul\u0163umire \u00een cercurile guvenamentale, precum \u015fi o campanie de a\u0163\u00e2\u0163\u0103ri furibunde din partea presei reac\u0163ionare \u00eempotriva ziarului. La 19 ianuarie 1843 guvernul Prusiei a dat un decret prin care interzicea apari\u0163ia ziarului \u201eRheinische Zeitung\u201c cu \u00eencepere de la 1 aprilie 1843, iar p\u00e2n\u0103 atunci a instituit asupra lui o cenzur\u0103 deosebit de sever\u0103.</p>", "idNote": "41"}, {"content": "<p class=\"noind\">[42]. <i>\u201eKritik der evangelischen Geschichte der Synoptiker\u201c (Critica istoriei evanghelice a sinopticilor)</i>, vol. I-II, Leipzig, 1841, de Bruno Bauer. \u00cen istoria religiei se numesc sinoptici autorii primelor trei evanghelii.</p>", "idNote": "42"}, {"content": "<p class=\"noind\">[43]. <i>\u201eContribu\u0163ii la problema evreiasc\u0103\u201c</i> \u2014 articol scris de Karl Max \u015fi \u00een care acesta supune unei critici aspre lucrarea lui Bruno Bauer \u201eDie Judenfrage\u201c (Problema evreiasc\u0103), precum \u015fi articolul acestuia \u201eDie F\u00e4higkeit der heutigen Juden und Chisten, frei zu werden\u201c (Capacitatea evreilor \u015fi a cre\u015ftinilor contemporani de a deveni liberi).</p>", "idNote": "43"}, {"content": "<p class=\"noind\">[44]. Este vorba de articolul lui Bruno Bauer \u201eDie F\u00e4higkeit der heutigen Juden und Christen, frei zu werden\u201c (Capacitatea evreilor \u015fi a cre\u015ftinilor contemporani de a deveni liberi) din \u201eEinundzwanzig Bogen aus der Schweiz\u201c (Dou\u0103zeci \u015fi una de coli din Elve\u0163ia). Aceast\u0103 colec\u0163ie a ap\u0103rut \u00een 1843, sub \u00eengrijirea poetului Georg Herwegh, la Z\u00fcrich \u015fi Winterthur.</p>", "idNote": "44"}, {"content": "<p class=\"noind\">[45]. <i>Cercle social</i> (Cercul social) \u2014 organiza\u0163ie \u00eentemeiat\u0103 de reprezentan\u0163i ai intelectualit\u0103\u0163ii democratice \u015fi care \u015fi-a desf\u0103\u015furat activitatea la Paris \u00een primii ani ai revolu\u0163iei burgheze din Fran\u0163a de la sf\u00e2r\u015fitul secolului al XVIII-lea. Locul pe care organiza\u0163ia Cercle social \u00eel ocup\u0103 \u00een istoria ideilor comuniste este determinat prin revendic\u0103rile ideologului s\u0103u Claude Fauchet, care cerea: \u00eemp\u0103r\u0163irea egalitar\u0103 a p\u0103m\u00e2ntului, plafonarea marilor averi \u015fi dreptul la munc\u0103 pentru to\u0163i cet\u0103\u0163enii ap\u0163i de munc\u0103. Critica lui Claude Fauchet \u00eempotriva egalit\u0103\u0163ii formale proclamate de revolu\u0163ia francez\u0103 a preg\u0103tit atitudinea mult mai \u00eendr\u0103znea\u0163\u0103 a lui Jacques Roux, unul dintre conduc\u0103torii grupului \u201eles enrag\u00e9s\u201c, \u00een aceast\u0103 problem\u0103.</p>", "idNote": "45"}, {"content": "<p class=\"noind\">[46]. <i>Optsprezece Brumar</i> \u2014 lovitura de stat din 9 noiembrie 1799, care a \u00eensemnat sf\u00e2r\u015fitul contrarevolu\u0163iei burgheze din Fran\u0163a; prin aceast\u0103 lovitur\u0103 de stat a fost r\u0103sturnat Directoratul \u015fi instaurat\u0103 dictatura lui Napoleon Bonaparte.</p>", "idNote": "46"}, {"content": "<p class=\"noind\">[47]. <i>Directoratul</i> \u2014 guvern corupt al marii burghezii din Fran\u0163a \u00een anii 1794\u20141799, format \u00een baza constitu\u0163iei directoratului; el se temea at\u00e2t de o continuare a revolu\u0163iei c\u00e2t \u015fi de o reac\u0163iune regalist\u0103.</p>", "idNote": "47"}, {"content": "<p class=\"noind\">[48]. Pierre-Jean-Georges Cabanis, \u201eRapports du physique et du moral de l\u2019homme\u201c (Raporturi \u00eentre fizic \u015fi moral la om). Prima edi\u0163ie a ap\u0103rut \u00een 1802 la Paris. O mare parte din aceast\u0103 lucrare fusese publicat\u0103 \u00eenc\u0103 \u00een 1798 \u015fi 1799 \u00een comunic\u0103rile \u015ftiin\u0163ifice ale Academiei de \u015etiin\u0163e din Fran\u0163a.</p>", "idNote": "48"}, {"content": "<p class=\"noind\">[49]. <i>Janseni\u015fti</i> (dup\u0103 numele teologului olandez Cornelius Jansen) \u2014 adep\u0163ii unui curent opozi\u0163ionist din r\u00e2ndurile catolicilor francezi \u00een secolul al XVII-lea \u015fi \u00eenceputul secolului al XVIII-lea, care exprima nemul\u0163umirea unei p\u0103r\u0163i a burgheziei franceze fa\u0163\u0103 de ideologia feudal\u0103 a catolicismului oficial.</p>", "idNote": "49"}, {"content": "<p class=\"noind\">[50]. Claude-Adrien Helv\u00e9tius, \u201eDe l\u2019homme, de ses facult\u00e9s intellectuelles et de son \u00e9ducation\u201c (Despre om, despre facult\u0103\u0163ile sale intelectuale \u015fi despre educa\u0163ia sa). Aceast\u0103 carte a fost publicat\u0103 pentru prima oar\u0103 dup\u0103 moartea autorului, la Haga, \u00een 1773, cu sprijinul lui Dmitrii Alekseevici Gol\u00ee\u0163\u00een, ambasadorul Rusiei \u00een Olanda.</p>", "idNote": "50"}, {"content": "<p class=\"noind\">[51]. \u201eL\u2019homme machine\u201c (Omul-ma\u015fin\u0103), Leyda, 1748. Cartea lui La Mettrie, ap\u0103rut\u0103 anonim la Londra, a fost ars\u0103, iar autorul ei expulzat din Olanda, unde emigrase din Fran\u0163a \u00een 1745.</p>", "idNote": "51"}, {"content": "<p class=\"noind\">[52]. Cartea lui Holbach \u201eSyst\u00e8me de la nature, ou des loix du monde physique et du monde moral\u201c (Sistemul naturii, sau despre legile lumii fizice \u015fi ale lumii morale) a ap\u0103rut \u00een 1770; din considerente conspirative a fost indicat drept autor al c\u0103r\u0163ii J. B. Mirabaud, secretar al Academiei Franceze, decedat \u00een 1760.</p>", "idNote": "52"}, {"content": "<p class=\"noind\">[53]. <i>\u201eDeutsche Jahrb\u00fccher\u201c</i> \u2014 titlul prescurtat al revistei literare \u015fi filozofice a hegelienilor de st\u00e2nga \u201eDeutsche Jahrb\u00fccher f\u00fcr Wissenschaft und Kunst\u201c. Primul num\u0103r al revistei a ap\u0103rut \u00een iulie 1841, la Leipzig, sub redac\u0163ia lui Anold Ruge. \u00cenainte (\u00een perioada 1838\u20141841) revista ap\u0103rea sub denumirea: \u201eHallische Jahrb\u00fccher f\u00fcr deutsche Wissenschaft und Kunst\u201c. Mutarea sediului redac\u0163iei din ora\u015ful prusian Halle \u00een Saxonia \u015fi schimbarea denumirii revistei au fost determinate de faptul c\u0103 pe teritoriul Prusiei aceast\u0103 revist\u0103 era amenin\u0163at\u0103 s\u0103 fie interzis\u0103. Dar nici sub noua ei denumire nu s-a putut men\u0163ine mult\u0103 vreme. \u00cen ianuarie 1843 revista \u201eDeutsche Jahrb\u00fccher\u201c a fost interzis\u0103 de guvernul saxon \u015fi, printr-o hot\u0103r\u00e2re a dietei, aceast\u0103 interzicere a fost extins\u0103 asupra \u00eentregii Germanii.</p>", "idNote": "53"}, {"content": "<p class=\"noind\">[54]. Claude-Adrien Helv\u00e9tius, \u201eDe l\u2019esprit\u201c (Despre spirit), vol. I-II, Paris, 1822. Prima edi\u0163ie, ap\u0103rut\u0103 anonim la Paris \u00een 1758, a fost ars\u0103 la \u00eenceputul anului 1759, ca lucrare ostil\u0103 statului \u015fi religiei.</p>", "idNote": "54"}, {"content": "<p class=\"noind\">[55]. \u201eAllgemeine Zeitung\u201c \u2014 cotidian \u00eenfiin\u0163at \u00een 1798; a ap\u0103rut din 1810 p\u00e2n\u0103 la 1882, la Augsburg.</p>", "idNote": "55"}, {"content": "<p class=\"noind\">[56]. Lorenz Stein, \u201eDer Socialismus und Communismus des heutigen Frankreichs\u201c (Socialismul \u015fi comunismul Fran\u0163ei de azi), Leipzig, 1842. Dup\u0103 cum s-a dovedit ulterior, autorul acestei scrieri era un agent secret al guvernului Prusiei.</p>", "idNote": "56"}, {"content": "<p class=\"noind\">[57]. Textual: labe de g\u00e2sc\u0103.</p>", "idNote": "57"}, {"content": "<p class=\"noind\">[58]. \u00cen jurul anului 390 \u00ee.e.n., galii au pornit asupra Romei. Ei au reu\u015fit s\u0103 cucereasc\u0103 ora\u015ful Roma, cu excep\u0163ia Capitoliului, ai c\u0103rui ap\u0103r\u0103tori \u2014 dup\u0103 cum spune legenda \u2014 au fost trezi\u0163i la timp de g\u00e2g\u00e2itul g\u00e2\u015ftelor zei\u0163ei Junona \u00een momentul \u00een care du\u015fmanii dezl\u0103n\u0163uiser\u0103 prin surprindere un atac nocturn.</p>", "idNote": "58"}, {"content": "<p class=\"noind\">[59]. Goethe, \u201eFaust\u201c, partea \u00eent\u00e2i, scena a 3-a (\u201eOdaie de studiu\u201c).</p>", "idNote": "59"}, {"content": "<p class=\"noind\">[60]. <i>\u201eZeitschrift f\u00fcr spekulative Theologie\u201c</i> (Revista de teologie speculativ\u0103), revist\u0103 editat\u0103 de Bruno Bauer la Berlin \u00een anii 1836\u20141838. Bauer f\u0103cea parte pe atunci din grupul hegelienilor de dreapta.</p>", "idNote": "60"}, {"content": "<p class=\"noind\">[61]. Unde te po\u0163i sim\u0163i mai bine dec\u00e2t \u00een s\u00e2nul familiei? Din scena a IV-a a comediei \u00eentr-un act \u201eLucile\u201c de scriitorul francez Jean-Fran\u00e7ois Marmontel.</p>", "idNote": "61"}, {"content": "<p class=\"noind\">[62]. Povestirea lui Edgar Bauer \u201eEs leben feste Grunds\u00e4tze!\u201c (Tr\u0103iasc\u0103 principiile ferme!) a ap\u0103rut \u00een cartea \u201eBerliner Novellen\u201c de Alexander Weill \u0219i Edgar Bauer (Berlin, 1843).</p>", "idNote": "62"}, {"content": "<p class=\"noind\">[63]. <i>Cercul berlinez</i> (Berliner Couleur) \u2014 denumire pe care corespondentul revistei \u201eAllgemeine Literatur-Zeitung\u201c o d\u0103 grupului de tineri hegelieni berlinezi care nu f\u0103ceau parte din cercul lui Bruno Bauer \u0219i care atacau \u201eAllgemeine Literatur-Zeitung\u201c pe chestiuni meschine, de ordin privat; printre ace\u0219ti tineri hegelieni-berlinezi era \u0219i Max Stirner.</p>", "idNote": "63"}, {"content": "<p class=\"noind\">[64]. Marx se refer\u0103 aici la articolul lui Bruno Bauer \u201eLeiden und Freuden des theologischen Bewusstseins\u201c (Suferin\u021bele \u0219i bucuriile con\u0219tiin\u021bei teologice) din volumul al II-lea al culegerii \u201eAnekdota zur neuesten deutschen Philosophie und Publicistik\u201c (Inedite din domeniul filozofiei \u0219i publicisticii germane moderne).</p>", "idNote": "64"}, {"content": "<p class=\"noind\">[65]. <i>\u201eLa D\u00e9mocratie pacifique\u201c</i> \u2014 cotidian al fourieri\u0219tilor; a ap\u0103rut la Paris \u00een anii 1843\u20141851 sub conducerea lui Victor Consid\u00e9rant.</p>", "idNote": "65"}, {"content": "<p class=\"noind\">[66]. Interlocutorul corespondentului, care exprim\u0103 vederile Cercului berlinez.</p>", "idNote": "66"}, {"content": "<p class=\"noind\">[67]. Heine, \u201eDie Nordsee\u201c (Marea Nordului) (ciclul 2, poezia \u201eFragen\u201c (\u00centreb\u0103ri)).</p>", "idNote": "67"}, {"content": "<p class=\"noind\">[68]. Din c\u00eentecul popular german \u201eDie Nonne\u201c (C\u0103lug\u0103ri\u021ba).</p>", "idNote": "68"}]